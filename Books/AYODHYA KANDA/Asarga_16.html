<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title> Asarga_16 </title>
    <link rel="Textsheet" href="/Asarga_16.html">
    <link rel="stylesheet" type="text/css" href="/Books/style.css">
</head>
<body>
    <div class="page">
        <strong>
            <div class="section" id="RAM_k02_S016" type="sarga" data-name=" sarga" data-title="अयोध्याकाण्डे षोडशः सर्गः"></div><br/>
            <h1>अयोध्याकाण्डे षोडशः सर्गः </h1>
            <div class="verse" type="shloka" id="RAM_k02_S016_V001">
                <div class="versetext" uvacha="Valmiki">स तदन्तःपुरद्वारं समतीत्य जनाकुलम्  ।<br/>प्रविविक्तां ततः कक्ष्यामाससाद पुराणवित् ॥ 2.16.1॥</div>
                <div class="vyakhya" id="RAM_k02_S016_V001_B001">प्रविविक्तां जनासंबाधाम् ॥ 2.16.1 ॥</div><br/>
            </div>
            <div class="verse" type="shloka" id="RAM_k02_S016_V002">
                <div class="versetext" uvacha="Valmiki">प्रासकार्मुकविभ्रद्भिर्युव भिर्मुष्टकुण्डलैः  ।<br/>अप्रमादिभिरेकाग्रैः स्वानुरक्तैरधिष्ठिताम् ॥ 2.16.2॥</div>
                <div class="vyakhya" id="RAM_k02_S016_V002_B001">प्रासकार्मुकानां विभ्रद्भिः । तेषां धारकैरित्यर्थः । एकाग्रैरेकाग्रचित्तैः ॥ 2.16.2 ॥</div><br/>
            </div>
            <div class="verse" type="shloka" id="RAM_k02_S016_V003">
                <div class="versetext" uvacha="Valmiki">अत्र काषायिणो वृद्धान्वेत्रपाणीन्स्वलंकृतान् ।<br/> ददर्श विष्ठितान्द्वारि त्र्यध्यक्षान्सुसमाहितान् ॥ 2.16.3॥ </div>
                <div class="vyakhya" id="RAM_k02_S016_V003_B001">काषायिणः । कौसुम्भादिकषायरक्तवस्त्रधारिण इत्यर्थः ॥ 2.16.3॥</div><br/>
            </div>
            <div class="verse" type="shloka" id="RAM_k02_S016_V004">
                <div class="versetext" uvacha="Valmiki">ते समीक्ष्य समायान्तं रामप्रियचिकीर्षवः।<br/> सहसोत्पतिताः सर्वे ह्यासनेभ्यः ससंभ्रमाः ॥ 2.16.4॥</div>
                <div class="vyakhya" id="RAM_k02_S016_V004_B001">काषायिणः । कौसुम्भादिकषायरक्तवस्त्रधारिण इत्यर्थः ॥ 2.16.4॥</div><br/>
            </div>
            <div class="verse" type="shloka" id="RAM_k02_S016_V005">
                <div class="versetext" uvacha="Valmiki">तानुवाच विनीतात्मा सूतपुत्रः प्रदक्षिणः  ।<br/> क्षिप्रमाख्यात रामाय सुमन्त्रो द्वारि तिष्ठति ॥ 2.16.5॥ </div>
                <div class="vyakhya" id="RAM_k02_S016_V005_B001">प्रदक्षिणः प्रकर्षेण सेवादौ निपुणः । आख्यात कथयत ॥ 2.16.5॥</div><br/>
            </div>
            <div class="verse" type="shloka" id="RAM_k02_S016_V006">
                <div class="versetext" uvacha="Valmiki">ते राममुपसंगम्य भर्तुः प्रियचिकीर्षवः  ।<br/> सहभार्याय रामाय क्षिप्रमेवाचचक्षिरे ॥ 2.16.6॥</div>
                <div class="vyakhya" id="RAM_k02_S016_V006_B001">प्रदक्षिणः प्रकर्षेण सेवादौ निपुणः । आख्यात कथयत ॥ 2.16.6 ॥</div><br/>
            </div>
            <div class="verse" type="shloka" id="RAM_k02_S016_V007">
                <div class="versetext" uvacha="Valmiki">प्रतिवेदितमाज्ञाय सूतमभ्यन्तरं पितुः  ।<br/> तत्रैवानाययामास राघवः प्रियकाम्यया ॥ 2.16.7॥ </div>
                <div class="vyakhya" id="RAM_k02_S016_V007_B001">प्रतिवेदितं द्वाःस्थैर्विज्ञापितम् । पितुरभ्यन्तरमत्यन्तमन्तरङ्गम् । तत्रैव सीतावस्थितिदेश एव । प्रियकाम्यया । पितुरिति शेषः ॥ 2.16.7॥</div><br/>
            </div>
            <div class="verse" type="shloka" id="RAM_k02_S016_V008">
                <div class="versetext" uvacha="Valmiki">तं वैश्रवणसकाशमुपविष्टं स्वलंकृतम्  ।<br/> ददर्श सूतः पर्यङ्के सौवर्णे सोत्तरच्छदे ॥ 2.16.8॥</div>
                <div class="vyakhya" id="RAM_k02_S016_V008_B001">प्रतिवेदितं द्वाःस्थैर्विज्ञापितम् । पितुरभ्यन्तरमत्यन्तमन्तरङ्गम् । तत्रैव सीतावस्थितिदेश एव । प्रियकाम्यया । पितुरिति शेषः ॥ 2.16.8॥</div><br/>
            </div>
            <div class="verse" type="shloka" id="RAM_k02_S016_V009">
                <div class="versetext" uvacha="Valmiki">वराहरुधिराभेण शुचिना च सुगन्धिना  ।<br/>अनुलिप्तं परार्घ्येन चन्दनेन परंतपम् ॥ 2.16.9॥</div>
                <div class="vyakhya" id="RAM_k02_S016_V009_B001">वराहरुधिरवदतिरक्तेन । परार्घ्येन श्रेष्ठेन ॥ 2.16.9 ॥</div><br/>
            </div>
            <div class="verse" type="shloka" id="RAM_k02_S016_V010">
                <div class="versetext" uvacha="Valmiki">स्थितया पार्श्वतश्चापि वालव्यजनहस्तया ।<br/> उपेतं सीतया भूयश्चित्रया शशिनं यथा ॥ 2.16.10॥</div>
                <div class="vyakhya" id="RAM_k02_S016_V010_B001">भूयो वारंवारं ददर्शेत्यन्वयः । तथाभूतस्य दर्शने तृप्त्यभावात् । चित्रया सहितं शशिनं यथा लोको भूयो भूयः पश्यति तथेत्यर्थः ॥ 2.16.10 ॥</div><br/>
            </div>
            <div class="verse" type="shloka" id="RAM_k02_S016_V011">
                <div class="versetext" uvacha="Valmiki">तं तपन्तमिवादित्यमुपपन्नं स्वतेजसा ।<br/> ववन्दे वरदं वन्दी विनयज्ञो विनीतवत् ॥ 2.16.11॥ </div>
                <div class="vyakhya" id="RAM_k02_S016_V011_B001">वन्दी सुमन्त्रः । विनीतवद्विनीतः सन् ॥ 2.16.11 ॥</div><br/>
            </div>
            <div class="verse" type="shloka" id="RAM_k02_S016_V012">
                <div class="versetext" uvacha="Valmiki">प्राञ्जलिः सुमुखं दृष्ट्वा विहारशयनासने ।<br/> राजपुत्रमुवाचेदं सुमन्त्रो राजसत्कृतः ॥ 2.16.12॥</div>
                <div class="vyakhya" id="RAM_k02_S016_V012_B001">सुमुखं प्रसन्नवदनम् । विहारशयनस्थानरूप आसने विद्यमानं राजपुत्रमित्यन्वयः । यद्वा विहारशयनासने समाहारद्वंद्वः । तेषु राज्ञा सत्कृतः सुमन्त्र इत्यन्वयः ॥ 2.16.12 ॥</div><br/>
            </div>
            <div class="verse" type="shloka" id="RAM_k02_S016_V013">
                <div class="versetext" uvacha="Valmiki">कौसल्यासुप्रजा राम पिता त्वां द्रष्टुमिच्छति ।<br/> महिष्यापि हि कैकेय्या गम्यतां तत्र मा चिरम् ॥ 2.16.13॥</div>
                <div class="vyakhya" id="RAM_k02_S016_V013_B001">सुप्रजाः । सुपुत्रेण त्वयेति शेषः ॥ 2.16.13 ॥ </div><br/>
            </div>
            <div class="verse" type="shloka" id="RAM_k02_S016_V014">
                <div class="versetext" uvacha="Valmiki">एवमुक्तस्तु संहृष्टो नरसिंहो महाद्युतिः ।<br/> ततः सम्मानयामास सीतामिदमुवाच ह ॥ 2.16.14॥</div>
                <div class="vyakhya" id="RAM_k02_S016_V014_B001">सम्मानयामास । सुमन्त्रवचोऽङ्गीचकारेत्यर्थः ॥ 2.16.14 ॥ </div><br/>
            </div>
            <div class="verse" type="shloka" id="RAM_k02_S016_V015">
                <div class="versetext" uvacha="Valmiki">देवि देवश्च देवी च समागम्य मदन्तरे  ।<br/>मन्त्रयेते ध्रुवं किञ्चिदभिषेचनसंहितम् ॥ 2.16.15॥ </div>
                <div class="vyakhya" id="RAM_k02_S016_V015_B001">देवश्च देवी च मातापितरौ मदन्तरे मदर्थे समागम्य मिलित्वाभिषेचनस्य सम्यग्घितं किंचिद्भुवं निश्चयेन मन्त्रयेते विचारयतः । अत्राभिषेचनसहितं तत्संबद्धम् । अभिषेकद्वारकमिति यावत् । किंचिद्वनगमनरूपं तद्विरुद्धं संप्रत्येवास्माभिश्चिन्त्यमानं मन्त्रयेते इत्यप्यर्थो गर्भितो ज्ञेयः ॥ 2.16.15 ॥</div><br/>
            </div>
            <div class="verse" type="shloka" id="RAM_k02_S016_V016">
                <div class="versetext" uvacha="Valmiki">लक्षयित्वा ह्यभिप्रायं प्रियकामा सुदक्षिणा ।<br/> संचोदयति राजानं मदर्थमसितेक्षणा ॥ 2.16.16॥ </div>
                <div class="vyakhya" id="RAM_k02_S016_V016_B001">तत्र तर्कयति - लक्षयित्वेति । राज्ञोऽभिप्रायं मदद्भिषेकविषयं लक्षयित्वा सुदक्षिणा समर्था अतएव राज्ञः प्रियकामा अतएव प्रहृष्टा हितवचनेन कामेन च राजानमनुवर्तितुं शीलं यस्यास्तादृशी मे जननी मदर्थकामा महाराजं राजानमिति हर्षवशात्पुनरुक्तिरदोषाय । मदर्थं मदभिषेकार्थं राजानं संचोदद्यति त्वरयति । भरतासंनिधौ रामाभिषेकस्त्वत्संमतो न वेति राज्ञा पृष्टे सर्वथा मत्संमतस्त्वरया क्रियतां भरतः पश्चाच्छ्रोष्यतीति मन्ये इत्याशयः ॥ 2.16.16॥ </div><br/>
            </div>
            <div class="verse" type="shloka" id="RAM_k02_S016_V017">
                <div class="versetext" uvacha="Valmiki">सा प्रहृष्टा महाराजं हितकामानुवर्तिनी ।<br/> जननी चार्थकामा मे केकयाधिपतेः सुता ॥ 2.16.17॥</div>
                <div class="vyakhya" id="RAM_k02_S016_V017_B001">तत्र तर्कयति - लक्षयित्वेति । राज्ञोऽभिप्रायं मदद्भिषेकविषयं लक्षयित्वा सुदक्षिणा समर्था अतएव राज्ञः प्रियकामा अतएव प्रहृष्टा हितवचनेन कामेन च राजानमनुवर्तितुं शीलं यस्यास्तादृशी मे जननी मदर्थकामा महाराजं राजानमिति हर्षवशात्पुनरुक्तिरदोषाय । मदर्थं मदभिषेकार्थं राजानं संचोदद्यति त्वरयति । भरतासंनिधौ रामाभिषेकस्त्वत्संमतो न वेति राज्ञा पृष्टे सर्वथा मत्संमतस्त्वरया क्रियतां भरतः पश्चाच्छ्रोष्यतीति मन्ये इत्याशयः ॥ 2.16.17॥ </div><br/>
            </div>
            <div class="verse" type="shloka" id="RAM_k02_S016_V018">
                <div class="versetext" uvacha="Valmiki">दिष्ट्या खलु महाराजो महिष्या प्रियया सह ।<br/> सुमन्त्रं प्राहिणोद्दूतमर्थकामकरं मम ॥ 2.16.18॥</div>
                <div class="vyakhya" id="RAM_k02_S016_V018_B001">कुत एवं ज्ञायते तत्राह -दिष्टयेति । मम कामविषयमर्थं करोति तादृशं सुमन्त्रं यतो दूतं प्राहिणोदत एवं ज्ञायत इति भावः ॥ 2.16.18 ॥</div><br/>
            </div>
            <div class="verse" type="shloka" id="RAM_k02_S016_V019">
                <div class="versetext" uvacha="Valmiki">यादृशी परिषत्तत्र तादृशो दूत आगतः ।<br/> ध्रुवमद्यैव मां राजा यौवराज्येऽभिषेक्ष्यति ॥ 2.16.19॥</div>
                <div class="vyakhya" id="RAM_k02_S016_V019_B001">तदेव विवृणोति यादृशी मदर्थपरा । तत्र राजान्तःपुरे परिषत्सभा ॥ 2.16.19 ॥</div><br/>
            </div>
            <div class="verse" type="shloka" id="RAM_k02_S016_V020">
                <div class="versetext" uvacha="Valmiki">हन्त शीघ्रमितो गत्वा द्रक्ष्यामि च महीपतिम् ।<br/> सह त्वं परिवारेण सुखमास्व रमस्व च ॥ 2.16.20॥</div>
                <div class="vyakhya" id="RAM_k02_S016_V020_B001">परिवारेण सखीसमूहेन ॥ 2.16.20 ॥</div><br/>
            </div>
            <div class="verse" type="shloka" id="RAM_k02_S016_V021">
                <div class="versetext" uvacha="Valmiki">पतिसम्मानिता सीता भर्तारमसितेक्षणा ।<br/> आ द्वारमनुवत्राज मङ्गलान्यभिदध्युषी ॥ 2.16.21॥</div>
                <div class="vyakhya" id="RAM_k02_S016_V021_B001">अभिदद्ध्युषी । अभिध्यायन्तीत्यर्थे आर्षमिदम् ॥ 2.16.21 ॥</div><br/>
            </div>
            <div class="verse" type="shloka" id="RAM_k02_S016_V022">
                <div class="versetext" uvacha="Valmiki">राज्यं द्विजातिभिर्जुष्टं राजसूयाभिषेचनम्  ।<br/>कर्तुमर्हति ते राजा वासवस्येव लोककृत् ॥ 2.16.22॥</div>
                <div class="vyakhya" id="RAM_k02_S016_V022_B001">द्विजातिभिर्जुष्टं राज्यं यौवराज्याभिषेकं कृत्वा कालान्तरेण राजसूयार्हं महाराज्याभिषेचनं कर्तुमर्हति । लोककृदिन्द्रस्येव  । <span class="quote">लक्षयित्वा</span>  इत्यादिभिरष्टभिः श्लोकैरर्थान्तरमपि गर्भितम् । तथाहि अभिप्रायं मम रावणवधरूपमभिप्रायमन्तर्यामिप्रेरणया लक्षयित्वा । अनेन मत्प्रेरणयैव तस्या एवं प्रवृत्तिरिति सूचितम् । मम देवानां जगतश्च प्रियकामा । राज्ञश्वान्तकाले निरन्तरं मद्ध्यानसंपादनेन प्रियकामा । अत एव सुदक्षिणा समर्था, राज्ञ आपाततो विपरीतत्वेऽपि जगतः प्रियत्वेन राज्ञोऽपि पर्यन्तसुखदत्वेन तद्वाक्यकथने समर्था अतएव प्रहृष्टा मम हितकामा तदर्थमत्रतारग्रहणाद्धितं काम्यं च तदनुवर्तनशीला । अतएव मेऽर्थकामा मदवतारप्रयोजनसिद्धिकामा । महाराजं राजानं मदर्थं मदवतारप्रयोजनरावणवधफलकवनगमनार्थं त्वरयतीत्यर्थः । अर्थ कामकरं मत्कामविषयार्थकरं यथा भवति तथा प्राहिणोत् । तादृशो हृष्टोद्विग्नचित्तः । एतदीयेनैव हृष्टोद्विग्नचित्तत्वेन तत्परिषदस्तत्त्वानुमानम् । यौवराज्ये देवर्षिपरिपालनफलके मङ्गलान्यभिद्ध्युषी प्रस्थानमङ्गलान्यभिध्यायन्ती । तदेवाह राज्यमिति । द्विजातिभिराश्रमस्थैर्ऋषिभिर्जुष्टम् । राज्यं वने राज्यम् । तथा राजसूयाभिषेचनं सर्वतो बलवान्सर्वपीडको राजासूयते कण्ड्यते तत्र तादृशकर्मण्यभिषेकं कर्तुमर्हति । तदेव मनसाभिलपति -दीक्षितमित्यादि। तत्र राजसूये दीक्षितत्वादिधर्मकं त्वां पश्यन्ती अहं त्वां भजिष्ये इत्यर्थः । अनेनाहमपि त्वया सह वनं यास्यामीति सूचितम् । अत्र राजसूयाभिषेचनं कर्तुमर्हतीत्यनेन संकल्पेन दीक्षितमित्यादिसंकल्पेन मदुक्तार्थगर्भितत्वमेषां श्लोकानां सूचितम् । अन्यथा सत्यसंकल्पाया भगवत्या अग्रे कदापि रामेण राजसूयाननुष्ठानादीदृशसंकल्पविषयार्थासिद्ध्या तत्त्वं भज्येत । वक्तृश्रोत्रोः सीतारामयोर्वैशिष्ट्याच्चेदृशार्थावगतिर्बोध्या ॥ 2.16.22,23 ॥</div><br/>
            </div>
            <div class="verse" type="shloka" id="RAM_k02_S016_V023">
                <div class="versetext" uvacha="Valmiki">दीक्षितं व्रतसंपन्नं वराजिनधरं शुचिम्  ।<br/> कुरङ्गशृङ्गपाणि च पश्यन्ती त्वां भजाम्यहम् ॥ 2.16.23॥</div>
                <div class="vyakhya" id="RAM_k02_S016_V023_B001"> <span class="quote">२२,२३ श्लोकस्य मिलित्वा अर्थं अस्ति </span></div><br/>
            </div>
            <div class="verse" type="shloka" id="RAM_k02_S016_V024">
                <div class="versetext" uvacha="Valmiki">पूर्वी दिशं वज्रधरो दक्षिणां पातु ते यमः।<br/> वरुणः पश्चिमामाशां धनेशस्तूत्तरां दिशम् ॥ 2.16.24॥ </div>
                <div class="vyakhya" id="RAM_k02_S016_V024_B001">सीतया रामस्य मङ्गलानि भावन्त्यूति प्रार्थना ॥ 2.16.24 ॥</div><br/>
            </div>
            <div class="verse" type="shloka" id="RAM_k02_S016_V025">
                <div class="versetext" uvacha="Valmiki">अथ सीतामनुज्ञाप्य कृतकौतुकमङ्गलः ।<br/> निश्चक्राम सुमन्त्रेण सह रामो निवेशनात् ॥ 2.16.25॥</div>
                <div class="vyakhya" id="RAM_k02_S016_V025_B001">कृतकौतुकमङ्गलोऽनुष्ठिताभिषेकोत्सवार्थमङ्गलः ॥ 2.16.25 ॥</div><br/>
            </div>
            <div class="verse" type="shloka" id="RAM_k02_S016_V026">
                <div class="versetext" uvacha="Valmiki">पर्वतादिव निष्क्रम्य सिंहो गिरिगुहाशयः ।<br/> लक्ष्मणं द्वारि सोऽपश्यत्प्रह्वाञ्जलिपुटं स्थितम् ॥ 2.16.26॥</div>
                <div class="vyakhya" id="RAM_k02_S016_V026_B001">प्रह्वाञ्जलिपुटं प्रह्वत्वसूचकाञ्जलिपुटवन्तम् ॥ 2.16.26 ॥</div><br/>
            </div>
            <div class="verse" type="shloka" id="RAM_k02_S016_V027">
                <div class="versetext" uvacha="Valmiki">अथ मध्यमकक्ष्यायां समागच्छत्सुहृज्जनैः।<br/> स सर्वानर्थिनो दृष्ट्वा समेत्य प्रतिनन्द्य च ॥ 2.16.27॥</div>
                <div class="vyakhya" id="RAM_k02_S016_V027_B001">अर्थिनः स्वदर्शनस्वाभिषेकाद्यर्थिनः ॥ 2.16.27 ॥</div><br/>
            </div>
            <div class="verse" type="shloka" id="RAM_k02_S016_V028">
                <div class="versetext" uvacha="Valmiki">ततः पावकसंकाशमारुरोह रथोत्तमम् ।<br/> वैयाघ्रं पुरुषव्याघ्रो राजितं राजनन्दनः ॥ 2.16.28॥</div>
                <div class="vyakhya" id="RAM_k02_S016_V028_B001">वैयाघ्रं व्याघ्रचर्मपरिवृतम् । अतएव राजितं शोभावन्तम् ॥ 2.16.28 ॥</div><br/>
            </div>
            <div class="verse" type="shloka" id="RAM_k02_S016_V029">
                <div class="versetext" uvacha="Valmiki">मेघनादमसंबाधं मणिहेमविभूषितम्  ।<br/>मुष्णन्तमिव चक्षूंषि प्रभया मेरुवर्चसम् ॥ 2.16.29॥</div>
                <div class="vyakhya" id="RAM_k02_S016_V029_B001">मेघनादसदृशनादम् । असंबाधं विपुलम् । प्रभया रविकिरणसंयुक्तत्त्वप्रभया । मेरुवर्चसमित्यनेन रथस्य सौवर्णत्वं ध्वन्यते ॥ 2.16.29 ॥</div><br/>
            </div>
            <div class="verse" type="shloka" id="RAM_k02_S016_V030">
                <div class="versetext" uvacha="Valmiki">करेणुशिशुकल्पैश्च युक्तं परमवाजिभिः।<br/> हरियुक्तं सहस्राक्षो रथमिन्द्र इवाशुगम् ॥ 2.16.30॥</div>
                <div class="vyakhya" id="RAM_k02_S016_V030_B001">करेणुशिशवः कलभाः । अनेन हृष्टपुष्टोन्नतमहाबलवत्त्वं सूचितम् । इन्द्रः परमैश्वर्यवान्सहस्त्राक्ष इव । नानाविध देहवर्त्याभरणस्थ रत्नसमूहै रामस्य सहस्त्राक्षत्वं बोध्यम् ॥ 2.16.30 ॥</div><br/>
            </div>
            <div class="verse" type="shloka" id="RAM_k02_S016_V031">
                <div class="versetext" uvacha="Valmiki">करेणुशिशुकल्पैश्च युक्तं परमवाजिभिः।<br/> हरियुक्तं सहस्राक्षो रथमिन्द्र इवाशुगम् ॥ 2.16.30॥</div>
                <div class="vyakhya" id="RAM_k02_S016_V031_B001">ज्वलितो दीपितः, उज्ज्वलित इति वा । तदा संधिरार्षः । आकाशे स्वनवान्नादवान्पर्जन्यो मेघ इव रथस्वनेन दिशो नादयन्प्रययावित्यन्वयः ॥ 2.16.31 ॥</div><br/>
            </div>
            <div class="verse" type="shloka" id="RAM_k02_S016_V032">
                <div class="versetext" uvacha="Valmiki">निकेतान्निर्ययौ श्रीमान्महाभ्रादिव चन्द्रमाः  ।<br/>चित्रचामरपाणिस्तु लक्ष्मणो राघवानुजः ॥ 2.16.32॥</div>
                <div class="vyakhya" id="RAM_k02_S016_V032_B001"><span class="quote">चन्द्रचामर</span>  इति पाठे चन्द्रवच्छेतचामरेत्यर्थः । <span class="quote">चित्रचामर</span>  इति पाठे चित्रदण्डयुतचामरेत्यर्थः ॥ 2.16.32 ॥</div><br/>
            </div>
            <div class="verse" type="shloka" id="RAM_k02_S016_V033">
                <div class="versetext" uvacha="Valmiki">जुगोप भ्रातरं भ्राता रथमास्थाय पृष्ठतः  ।<br/>ततो हलहलाशब्दस्तुमुलः समजायत ॥ 2.16.33॥</div>
                <div class="vyakhya" id="RAM_k02_S016_V033_B001">हलहलेत्यनुकरणम् ॥ 2.16.33 ॥</div><br/>
            </div>
            <div class="verse" type="shloka" id="RAM_k02_S016_V034">
                <div class="versetext" uvacha="Valmiki">तस्य निष्क्रममाणस्य जनौघस्य समन्ततः  ।<br/>ततो हयवरा मुख्या नागाश्च गिरिसंनिभाः ॥ 2.16.34॥</div>
                <div class="vyakhya" id="RAM_k02_S016_V034_B001">तस्य निष्क्रममाणस्य । पुरत इति शेषः । तस्मिन्निष्क्रममाणे इति यावत् । जनौघस्य हलहलाशब्द इत्यन्वयः ॥ 2.16.34॥</div><br/>
            </div>
            <div class="verse" type="shloka" id="RAM_k02_S016_V035">
                <div class="versetext" uvacha="Valmiki">अनुजग्मुस्तथा रामं शतशोऽथ सहस्रशः  ।<br/>अग्रतश्चास्य संनद्धाश्चन्दनागुरुभूषिताः ॥ 2.16.35॥</div>
                <div class="vyakhya" id="RAM_k02_S016_V035_B001">तस्य निष्क्रममाणस्य । पुरत इति शेषः । तस्मिन्निष्क्रममाणे इति यावत् । जनौघस्य हलहलाशब्द इत्यन्वयः ॥ 2.16.35॥</div><br/>
            </div>
            <div class="verse" type="shloka" id="RAM_k02_S016_V036">
                <div class="versetext" uvacha="Valmiki">खङ्गचापधराः शूरा जग्मुराशंसवो जनाः  ।<br/>ततो वादित्रशब्दाश्च स्तुतिशब्दाश्च वन्दिनाम् ॥ 2.16.36॥</div>
                <div class="vyakhya" id="RAM_k02_S016_V036_B001">आशंसवः । भद्रमिति शेषः ॥ 2.16.36 ॥</div><br/>
            </div>
            <div class="verse" type="shloka" id="RAM_k02_S016_V037">
                <div class="versetext" uvacha="Valmiki">सिंहनादाश्च शूराणां ततः शुश्रुविरे पथि  ।<br/> हर्म्यवातायनस्थाभिर्भूषिताभिः समन्ततः ॥ 2.16.37॥</div>
                <div class="vyakhya" id="RAM_k02_S016_V037_B001">तत इत्यावर्तते । ततस्ततस्तत्र तत्र देशे शुश्रुविरे । वातायनं बहिरवलोकनयोग्यानि सूक्ष्मद्वाराणि ॥ 2.16.37 ॥</div><br/>
            </div>
            <div class="verse" type="shloka" id="RAM_k02_S016_V038">
                <div class="versetext" uvacha="Valmiki">कीर्यमाणः सुपुष्पौधैर्ययौ स्त्रीभिररिंदमः ।<br/> रामं सर्वानवद्याङ्गयो रामपिभीषया ततः ॥ 2.16.38॥</div>
                <div class="vyakhya" id="RAM_k02_S016_V038_B001">पिप्रीषा प्रीणनेच्छा ॥ 2.16.38 ॥</div><br/>
            </div>
            <div class="verse" type="shloka" id="RAM_k02_S016_V039">
                <div class="versetext" uvacha="Valmiki">वचोभिरग्यैर्हम्यस्थाः क्षितिस्थाश्च ववन्दिरे  ।<br/>नूनं नन्दति ते माता कौसल्या मातृनन्दन ॥ 2.16.39॥</div>
                <div class="vyakhya" id="RAM_k02_S016_V039_B001">ववन्दिरेऽस्तुवन् । स्तुतिप्रकारमाह नूनमिति ॥ 2.16.39 ॥</div><br/>
            </div>
            <div class="verse" type="shloka" id="RAM_k02_S016_V040">
                <div class="versetext" uvacha="Valmiki">पश्यन्ती सिद्धयात्रं त्वां पित्र्यं राज्यमुपस्थितम्  ।<br/>सर्वसीमन्तिनीभ्यश्च सीता सीमन्तिनीवरा ॥ 2.16.40॥</div>
                <div class="vyakhya" id="RAM_k02_S016_V040_B001">सिद्धयात्रं सफलगमनम् । उपस्थितं प्राप्तवन्तम् । सीता सीमन्तिनीषु वरा श्रेष्ठा इत्यमन्यन्तेत्यन्वयः ॥ 2.16.40 ॥</div><br/>
            </div>
            <div class="verse" type="shloka" id="RAM_k02_S016_V041">
                <div class="versetext" uvacha="Valmiki">अमन्यन्त हि ता नार्यो रामस्य हृदयप्रियाम्  ।<br/>तया सुचरितं देव्या पुरा नूनं महत्तपः ॥ 2.16.41॥</div>
                <div class="vyakhya" id="RAM_k02_S016_V041_B001">हि यत एवममन्यन्त अतस्तयेत्यादि । तदुच्चरिता वाचः शुश्रावेत्यन्वयः ॥ 2.16.41,42 ॥</div><br/>
            </div>
            <div class="verse" type="shloka" id="RAM_k02_S016_V042">
                <div class="versetext" uvacha="Valmiki">रोहिणीव शशाङ्केन रामसंयोगमाप यां  ।<br/>इति प्रासादशृङ्गेषु प्रमदाभिर्नरोत्तमः ।<br/>शुश्राव राजमार्गस्थः प्रिया वाच उदाहृताः ॥ 2.16.42॥</div>
                <div class="vyakhya" id="RAM_k02_S016_V042_B001">हि यत एवममन्यन्त अतस्तयेत्यादि । तदुच्चरिता वाचः शुश्रावेत्यन्वयः ॥ 2.16.41,42 ॥</div><br/>
            </div>
            <div class="verse" type="shloka" id="RAM_k02_S016_V043">
                <div class="versetext" uvacha="Valmiki">स राघवस्तत्र तदा प्रलापाशुश्राव लोकस्य समागतस्य ।<br/>आत्माधिकारा विविधाश्च वाचः प्रहृष्टरूपस्य पुरे जनस्य ॥ 2.16.43॥</div>
                <div class="vyakhya" id="RAM_k02_S016_V043_B001">आत्माधिकारा आत्मानमधिकृत्य प्रवृत्ताः ॥ 2.16.43 ॥</div><br/>
            </div>
            <div class="verse" type="shloka" id="RAM_k02_S016_V044">
                <div class="versetext" uvacha="Valmiki">एष श्रियं गच्छति राघवोऽद्य राजप्रसादाद्विपुलां गमिष्यन्  ।<br/> एते वयं सर्वसमृद्धकामा येषामयं नो भविता प्रशास्ता ॥ 2.16.44॥</div>
                <div class="vyakhya" id="RAM_k02_S016_V044_B001">श्रियं गमिष्यन्प्राप्स्यन् । गच्छति । पितृगृहमिति शेषः । सर्वसमृद्धकामाः । समृद्धसर्वकामा इत्यर्थः । प्रशास्ता राजा ॥ 2.16.44 ॥</div><br/>
            </div>
            <div class="verse" type="shloka" id="RAM_k02_S016_V045">
                <div class="versetext" uvacha="Valmiki">लाभो जनस्यास्य यदेष सर्वं प्रपत्स्यते राष्ट्रमिदं चिराय  ।<br/>न ह्यप्रियं किञ्चन जातु कश्चित्पश्येन्न दुःखं मनुजाधिपेऽस्मिन् ॥ 2.16.45॥</div>
                <div class="vyakhya" id="RAM_k02_S016_V045_B001">सर्वं राष्ट्रमेष प्रपत्स्यत इति यत्, अयमेव लाभः । अस्मिन्रामे मनुजाधिपे सति कश्चित्कश्चिदपि किञ्चन स्वल्पमप्यप्रियं प्रियाभावं दुःखमनिष्टप्राप्तिं जातु कदापि न पश्येन्न प्राप्नुयात् ॥ 2.16.45 ॥</div><br/>
            </div>
            <div class="verse" type="shloka" id="RAM_k02_S016_V046">
                <div class="versetext" uvacha="Valmiki">सघोषवद्भिश्च हयैः सनागैः पुरःसरैः स्वस्तिकसूतमागधैः  ।<br/>प्रहीयमानः प्रवरैश्च वादिकैरभिष्टुतो वैश्रवणो यथा ययौ ॥ 2.16.46॥ </div>
                <div class="vyakhya" id="RAM_k02_S016_V046_B001">स्वस्तिका जयजयेति वादिनो वन्दिनः, सूता इतरस्तुतिपाठकाः, मागधा वंशपाठकाः, एतैर्वादिकैस्तत्तच्छब्दप्रयोक्तृभिः ॥ 2.16.46॥</div><br/>
            </div>
            <div class="verse" type="shloka" id="RAM_k02_S016_V047">
                <div class="versetext" uvacha="Valmiki">करेणुमातङ्गरथाश्वसंकुलं महाजनौधैः परिपूर्णचत्वरम्  ।<br/>प्रभूतरत्नं बहुपण्यसञ्चयं ददर्श रामो विमलं महापथम् ॥ 2.16.47॥</div>
                <div class="vyakhya" id="RAM_k02_S016_V047_B001">स्वस्तिका जयजयेति वादिनो वन्दिनः, सूता इतरस्तुतिपाठकाः, मागधा वंशपाठकाः, एतैर्वादिकैस्तत्तच्छब्दप्रयोक्तृभिः ॥ 2.16.47॥</div><br/>
            </div>
            <div class="authorline">इत्यार्षे श्रीमद्रामायणे वल्मीकीय आदिकाव्ये अयोध्याकाण्डे षोडशः सर्गः ॥ 16 ॥</div>
        </strong>
    </div>
</body>
</html>
        

            