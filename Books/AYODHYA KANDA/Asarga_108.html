<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title> Asarga_108 </title>
    <link rel="Textsheet" href="/Asarga_108.html">
    <link rel="stylesheet" type="text/css" href="/Books/style.css">
</head>
<body>
    <div class="page">
        <strong>
            <div class="section" id="RAM_k02_S108" type="sarga" data-name=" sarga" data-title="अयोध्याकाण्डे अष्टोत्तरशततमः सर्गः "></div><br/>
            <h1>अयोध्याकाण्डे अष्टोत्तरशततमः सर्गः  </h1>
            <div class="verse" type="shloka" id="RAM_k02_S108_V001">
                <div class="versetext" uvacha="Valmiki">आश्वासयन्तं भरतं जावालिर्बाह्मणोत्तमः ।<br/> उवाच रामं धर्मज्ञं धर्मापेतमिदं वचः ॥ 2.108.1॥</div>
                <div class="vyakhya" id="RAM_k02_S108_V001_B001">भरताश्वासनं कुर्वन्तं रामं धर्मापेतं धर्ममार्गविरुद्धं लोकायतिकमतावलम्बनमिति यावत्,वच उवाचेत्यन्वयः ॥ 2.108.1 ॥</div><br/>
            </div>
            <div class="verse" type="shloka" id="RAM_k02_S108_V002">
                <div class="versetext" uvacha="Valmiki">साधु राघव मा भूत्ते बुद्धिरेवं निरर्थिका ।<br/> प्राकृतस्य नरस्येव ह्यार्यबुद्धेस्तपस्विनः ॥ 2.108.2॥</div>
                <div class="vyakhya" id="RAM_k02_S108_V002_B001">साधु सम्यग्युक्तिमदिदं वच इति पूर्वान्वय्येतत् । इदशब्दार्थो राघवेत्यादि । प्राकृतस्य पामरस्य नरस्येव निरर्थिका एवं बुद्धिः पितृवचः पालनीयमित्येवंरूपा आर्यबुद्धेस्तपस्विनिस्ते मा भूत् ॥ 2.108.2 ॥</div><br/>
            </div>
            <div class="verse" type="shloka" id="RAM_k02_S108_V003">
                <div class="versetext" uvacha="Valmiki">कः कस्य पुरुषो बन्धुः किमाप्यं कस्य केनचिन् ।<br/> एको हि जायते जन्तुरेक एव विनश्यति ॥ 2.108.3॥</div>
                <div class="vyakhya" id="RAM_k02_S108_V003_B001">कुतो मा भूदित्यत्र पितापुत्रसंबन्धस्यैत्र मिथ्यात्वादित्याह--क इति । कस्य पुरुषस्य केनचित्संबन्धात् किमाप्यं किं प्राप्यं न किमपीत्यर्थः, संबन्धाभावादिति भावः । संबन्धाभावे हेतुमाहएको हीति ॥ 2.108.3 ॥</div><br/>
            </div>
            <div class="verse" type="shloka" id="RAM_k02_S108_V004">
                <div class="versetext" uvacha="Valmiki">तस्मान्माता पिता चेति राम सज्जेत यो नरः ।<br/> उन्मत्त इव स ज्ञेयो नास्ति कश्चिद्धि कस्यचित् ॥ 2.108.4॥</div>
                <div class="vyakhya" id="RAM_k02_S108_V004_B001">यः सज्जेत स उन्मत्त इव ज्ञेयः ॥ 2.108.4॥</div><br/>
            </div>
            <div class="verse" type="shloka" id="RAM_k02_S108_V005">
                <div class="versetext" uvacha="Valmiki">यथा ग्रामान्तरं गच्छन्नरः कश्चिद्बहिर्वसेत् ।<br/> उत्सृज्य च तमावासं प्रतिष्ठेतापरेऽहनि ॥ 2.108.5॥</div>
                <div class="vyakhya" id="RAM_k02_S108_V005_B001">यः सज्जेत स उन्मत्त इव ज्ञेयः ॥ 2.108.5॥</div><br/>
            </div>
            <div class="verse" type="shloka" id="RAM_k02_S108_V006">
                <div class="versetext" uvacha="Valmiki">एवमेव मनुष्याणां पिता माता गृहं वसु ।<br/> आवासमात्रं काकुत्स्थ सज्जन्ते नात्र सज्जनाः ॥ 2.108.6॥</div>
                <div class="vyakhya" id="RAM_k02_S108_V006_B001">आवासमात्रं पान्थानामिव अतो नात्र सज्जनाः सज्जन्ते ॥ 2.108.6 ॥</div><br/>
            </div>
            <div class="verse" type="shloka" id="RAM_k02_S108_V007">
                <div class="versetext" uvacha="Valmiki">पित्र्यं राज्यं समुत्सृज्य स नार्हसि नरोत्तम ।<br/> आस्थातुं कापथं दुःखं विषमं बहुकण्टकम् ॥ 2.108.7॥</div>
                <div class="vyakhya" id="RAM_k02_S108_V007_B001">पित्र्यं राज्यमित्यास्तिकमतावलम्बिरामाभिप्रायेणोक्तिः । कापथं वनमार्गम् आस्तिकसेव्यं मार्ग च ॥ 2.108.7 ॥</div><br/>
            </div>
            <div class="verse" type="shloka" id="RAM_k02_S108_V008">
                <div class="versetext" uvacha="Valmiki">समृद्धायामयोध्यायामात्मानमभिषेचय ।<br/> एकवेणीधरा हि वा नगरी संप्रतीक्षते ॥ 2.108.8॥</div>
                <div class="vyakhya" id="RAM_k02_S108_V008_B001">एकवेणीधरत्वं विरहिणीलक्षणम् । त्वा त्वाम् ॥ 2.108.8 ॥</div><br/>
            </div>
            <div class="verse" type="shloka" id="RAM_k02_S108_V009">
                <div class="versetext" uvacha="Valmiki">राजभोगाननुभवन्महार्हान्पार्थिवात्मज ।<br/> विहर त्वमयोध्यायां यथा शक्रस्त्रिविष्टपे ॥ 2.108.9॥</div>
                <div class="vyakhya" id="RAM_k02_S108_V009_B001">एकवेणीधरत्वं विरहिणीलक्षणम् । त्वा त्वाम् ॥ 2.108.9 ॥</div><br/>
            </div>
            <div class="verse" type="shloka" id="RAM_k02_S108_V010">
                <div class="versetext" uvacha="Valmiki">न ते कश्चिदशरथस्त्वं च तस्य न कञ्चन ।<br/> अन्यो राजा त्वमन्यस्तु तस्मात्कुरु यदुच्यते ॥ 2.108.10॥</div>
                <div class="vyakhya" id="RAM_k02_S108_V010_B001">उक्तं संबन्धाभावमुपसंहरतिनते इति । मिथ्यापितृवचनाभिनिवेशं मुक्त्वा राज्यं कुर्विति यदुच्यते तत्कुरु । अन्यस्त्वज्जनकादन्यः संप्रति राजा । एवं क्षणभङ्गवादेनान्यत्वं गूढाशयतयोक्तम् । नन्वेवमपि तत्संताननिविष्टतया कश्चित्संबन्धो भवेत्, अन्यथा पितरं विनापि पुत्रोत्पत्तिः स्यादिति चेन्न, तावतापि निमित्तकारणात्वमेव नोपादानत्वम्, तेन यूकालिक्षादेरिव तवापि तेन न कश्चित्संबन्ध इत्याशयः ॥ 2.108.10 ॥</div><br/>
            </div>
            <div class="verse" type="shloka" id="RAM_k02_S108_V011">
                <div class="versetext" uvacha="Valmiki">बीजमात्रं पिता जन्तोः शुक्रं शोणितमेव च ।<br/> संयुक्तमृतुमन्मात्रा पुरुषस्येह जन्म तत् ॥ 2.108.11॥</div>
                <div class="vyakhya" id="RAM_k02_S108_V011_B001">बीजमात्रं निमित्तकारणमात्रम् । मात्रपदेनोपादानत्वव्यावृत्तिः । तर्ह्युपादानं किं तत्राहऋतुमन्मात्रेति ऋतुमत्या माप्रेत्यर्थे पुंवद्भावः । यत्तादृश्य मात्रा गर्भे धृतं संयुक्तं परस्परमिलितं शुक्रं शोणितं च तदिह लोके पुरुषस्य शरीरस्य जन्मोपादानकारणं भवतीत्यर्थः । एवं च शुक्रशोणितयोगादाकृष्टपञ्चभूतसमूह एव पुरुषश्चेतनो न तस्य केनचित्संबन्ध इत्याशयः ॥ 2.108.11 ॥</div><br/>
            </div>
            <div class="verse" type="shloka" id="RAM_k02_S108_V012">
                <div class="versetext" uvacha="Valmiki">गतः स नृपतिस्तत्र गन्तव्यं यत्र तेन वै ।<br/> प्रवृत्तिरेषा भूतानां त्वं तु मिथ्या विहन्यसे ॥ 2.108.12॥</div>
                <div class="vyakhya" id="RAM_k02_S108_V012_B001">गत इति । यत्र येषु भूतेषु गन्तव्यं तत्र तेषु गतो लयं प्राप्तः त्वमपि तथैव लयं प्राप्स्यसीति स्थिरस्य कस्यचिदभावात्कः केन संबन्ध इति भावः । उक्ता एषा भूतसमूहरूपस्य तेषु लयप्राप्तिरूपा प्रवृत्तिर्मर्त्यानां स्वभावप्राप्तेति शेषः, अतस्त्वं मिथ्या विहन्यसे राज्यरूपात्पुरुषार्थादिति शेषः ॥ 2.108.12 ॥</div><br/>
            </div>
            <div class="verse" type="shloka" id="RAM_k02_S108_V013">
                <div class="versetext" uvacha="Valmiki">अर्थधर्मपरा ये ये तांस्ताशोचामि नेतरान् ।<br/> ते हि दुःखमिह प्राप्य विनाशं प्रेत्य लेभिरे ॥ 2.108.13॥</div>
                <div class="vyakhya" id="RAM_k02_S108_V013_B001">नन्वर्थविघातेऽपि धर्मो मे भविष्यीत्यात्राहअर्थेत्यादि । अर्थे प्रत्यक्षसिद्धपुरुषार्थे प्राप्ते तं परित्यज्य ये ये आस्तिका धर्मपरास्तांस्ताञ्शोचामि धर्मफलभोक्तुरभावादिति भावः । तदेवाहते हीति । प्रेत्यान्तसमयं प्राप्तय विनाशं भेजिरे, न त्वत्रोपार्जितधर्मस्य तत्रावस्थितिरस्ति । <span class="quote">प्राप्य विनाशं प्रतिपेदिरे</span> इति पाठान्तरम् ॥ 2.108.13 ॥</div><br/>
            </div>
            <div class="verse" type="shloka" id="RAM_k02_S108_V014">
                <div class="versetext" uvacha="Valmiki">अष्टकापितृदेवत्यमित्ययं प्रसृतो जनः ।<br/> अन्नस्योपद्रवं पश्य मृतो हि किमशिष्यति ॥ 2.108.14॥</div>
                <div class="vyakhya" id="RAM_k02_S108_V014_B001">नन्वेवं श्राद्धाद्याचारासंगतिस्तत्राहअष्टकेति । तदादि यत्पितृदेवत्यं श्राद्धकर्मेति तत्र प्रसृतः प्रवृत्तोऽयं जनस्तस्यान्नस्य स्वभोगसाधनस्योपद्रवं नाशं केवलं करोति पश्य विचारय । तामेव विचार्य युक्तिमाहमृतो हीति ॥ 2.108.14 ॥</div><br/>
            </div>
            <div class="verse" type="shloka" id="RAM_k02_S108_V015">
                <div class="versetext" uvacha="Valmiki">यदि भुक्तमिहान्येन देहमन्यस्य गच्छति ।<br/> दद्यात्प्रवसतां श्राद्धं न तत्पथ्यशनं भवेत् ॥ 2.108.15॥</div>
                <div class="vyakhya" id="RAM_k02_S108_V015_B001">ननु तैरत्राभोजनेऽपि तदुद्देशेन दत्तं लोकान्तरे तमुपतिष्ठतीत्येतमर्थं भोक्रभावेन दूषितमपि युक्त्यन्तरेण दूषयतियदीति । प्रवसतामुद्देशं कृत्वा श्राद्धं दद्यात् प्राप्तकाले लिङ् । तद्दानमेवोचितमित्यर्थः । न तु तत्पथ्यथ्यशनं तस्मै दीयमानं पथ्यशनं पाथयं न्याय्यं भवेत् । भारवहनेन दुःखदत्वादिति भावः एतेनैव न्यायेन देवार्थदानमपि व्यर्थमित्युपपादिम् ॥ 2.108.15 ॥</div><br/>
            </div>
            <div class="verse" type="shloka" id="RAM_k02_S108_V016">
                <div class="versetext" uvacha="Valmiki">दानसंवनना ह्येते ग्रन्था मेधाविभिः कृताः ।<br/> यजस्व देहि दीक्षस्व तपस्तप्यस्व संत्यज ॥ 2.108.16॥</div>
                <div class="vyakhya" id="RAM_k02_S108_V016_B001">एवं वैदिकाचारं प्रदूष्य तत्प्रतिपादकागमाप्रामाण्यमाह--दानेति । यजस्व देवपूजां कुरु, देहि अन्नादिदानम्, दीक्षस्व यागार्थम्, तपश्चान्द्रायाणीदि, संत्यज प्रव्रजेत्येवं परा वेदादयो ग्रन्था दानसंवनना दानाय वशीकरणोपायभूता मेधाविभिर्वार्तादिना जीवने क्लेशं पश्यद्भिः पामरप्रतारणायानायासेन धनग्रहणाय कृतः अतो न ते प्रमाणमिति भावः ॥ 2.108.16 ॥</div><br/>
            </div>
            <div class="verse" type="shloka" id="RAM_k02_S108_V017">
                <div class="versetext" uvacha="Valmiki">स नास्ति परमित्येतत्कुरु बुद्धि महामते ।<br/> प्रत्यक्षं यत्तदातिष्ठ परोक्षं पृष्ठतः कुरु ॥ 2.108.17॥</div>
                <div class="vyakhya" id="RAM_k02_S108_V017_B001">परमैहिकात्परं परलोकप्रयोजनं किंचिद्धर्माख्यं नास्तीति बुद्धिं कुरु । परोक्षमनुमानशब्दादिगम्यं पृष्ठतः कुरु त्यज ॥ 2.108.17 ॥</div><br/>
            </div>
            <div class="verse" type="shloka" id="RAM_k02_S108_V018">
                <div class="versetext" uvacha="Valmiki">सतां बुद्धिं पुरस्कृत्य सर्वलोकनिदर्शिनीम् ।<br/> राज्यं स त्वं निगृह्णीष्व भरतेन प्रसादितः ॥ 2.108.18॥</div>
                <div class="vyakhya" id="RAM_k02_S108_V018_B001">सतां प्रत्यक्षसिद्धस्यैव सत्यत्वं वदताम् । त एव साधवो न तु शब्दप्रमाणकादेः सत्यत्वं वदन्त इति भावः । भिन्ने पदे वा । स त्वं तामुक्तामित्यार्थो वा । सर्वलोकनिदर्शिनीं सर्वलोकसंमतामित्यर्थः ॥ 2.108.18 ॥</div><br/>
            </div>
            <div class="authorline">इत्यार्षे श्रीमद्रामायणे वल्मीकीय आदिकाव्ये अयोध्याकाण्डे अष्टोत्तरशततमः सर्गः ॥ 108 ॥</div>
        </strong>
    </div>
</body>
</html>
        

            