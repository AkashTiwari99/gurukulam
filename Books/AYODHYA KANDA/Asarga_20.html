<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title> Asarga_20 </title>
    <link rel="Textsheet" href="/Asarga_20.html">
    <link rel="stylesheet" type="text/css" href="/Books/style.css">
</head>
<body>
    <div class="page">
        <strong>
            <div class="section" id="RAM_k02_S020" type="sarga" data-name=" sarga" data-title="अयोध्याकाण्डे विंशः सर्गः"></div><br/>
            <h1>अयोध्याकाण्डे विंशः सर्गः </h1>
            <div class="verse" type="shloka" id="RAM_k02_S020_V001">
                <div class="versetext" uvacha="Valmiki">तस्मिंस्तु पुरुषव्याघ्रे निष्क्रामति कृताञ्जलौ  ।<br/>आर्तशब्दो महाञ्जज्ञे स्त्रीणामन्तःपुरे तदा ॥ 2.20.1॥</div>
                <div class="vyakhya" id="RAM_k02_S020_V001_B001">तस्मिन्निति ॥ 2.20.1 ॥</div><br/>
            </div>
            <div class="verse" type="shloka" id="RAM_k02_S020_V002">
                <div class="versetext" uvacha="Valmiki">कृत्येष्वचोदितः पित्रा सर्वस्यान्तःपुरस्य च  ।<br/>गतिश्च शरणं चाऽसीत्स रामोऽद्य प्रवत्स्यति ॥ 2.20.2॥</div>
                <div class="vyakhya" id="RAM_k02_S020_V002_B001">यः पित्राऽचोदितोऽपि सर्वस्य जनस्यान्तःपुरस्य च कृत्येषु प्रवर्तत इति शेषः । यो गतिः प्राप्यस्य वस्तुनः प्राप्तिमार्गः शरणं रक्षणम् ॥ 2.20.2 ॥</div><br/>
            </div>
            <div class="verse" type="shloka" id="RAM_k02_S020_V003">
                <div class="versetext" uvacha="Valmiki">कौसल्यायां यथा युक्तो जनन्यां वर्तते सदा  ।<br/>तथैव वर्ततेऽस्मासु जन्मप्रभृति राघवः ॥ 2.20.3॥ </div>
                <div class="vyakhya" id="RAM_k02_S020_V003_B001">युक्तः सेवातत्परः ॥ 2.20.3 ॥</div><br/>
            </div>
            <div class="verse" type="shloka" id="RAM_k02_S020_V004">
                <div class="versetext" uvacha="Valmiki">न क्रुद्ध्यत्यभिशप्तोऽपि क्रोधनीयानि वर्जयन्  ।<br/>क्रुद्धान्प्रसादयन्सर्वान्स इतोऽद्य प्रवत्स्यति ॥ 2.20.4॥</div>
                <div class="vyakhya" id="RAM_k02_S020_V004_B001">अभिशप्तोऽप्यन्येन कृतवाक्पारुष्योऽपि न क्रुध्यति । क्रोधनीयान्यन्यस्य क्रोधोत्पादकान्यनुकम्पया वर्जयन् । अनेन क्रोधक्रियाकर्तृत्वकर्मत्वयोः प्रतिपेधः । यत्र कुत्रापि क्रुद्धान्स्वयं प्रसादयन् तिष्ठतीति शेषः ॥ 2.20.4 ॥</div><br/>
            </div>
            <div class="verse" type="shloka" id="RAM_k02_S020_V005">
                <div class="versetext" uvacha="Valmiki">अबुद्धिर्बत नो राजा जीवलोकं चरत्ययम्  ।<br/> यो गतिं सर्वभूतानां परित्यजति राघवम् ॥ 2.20.5॥ </div>
                <div class="vyakhya" id="RAM_k02_S020_V005_B001">जीवलोकं सर्वप्रजारूपं चरति भक्षयति नाशयतीति यावत् ॥ 2.20.5 ॥</div><br/>
            </div>
            <div class="verse" type="shloka" id="RAM_k02_S020_V006">
                <div class="versetext" uvacha="Valmiki">इति सर्वा महिष्यस्ता विवत्सा इव धेनवः  ।<br/>पतिमाचुक्रुशुश्चापि सस्वनं चापि चुक्रुशुः ॥ 2.20.6॥</div>
                <div class="vyakhya" id="RAM_k02_S020_V006_B001">पतिमाचुक्रुशुर्निनिन्दुः । सस्वनं चुक्रुशुः रुरुदुः ॥ 2.20.6 ॥</div><br/>
            </div>
            <div class="verse" type="shloka" id="RAM_k02_S020_V007">
                <div class="versetext" uvacha="Valmiki">स हि चान्तःपुरे घोरमार्तशब्दं महीपतिः  ।<br/>पुत्रशोकाभिसंतप्तः श्रुत्वा व्यालीयतासने ॥ 2.20.7॥</div>
                <div class="vyakhya" id="RAM_k02_S020_V007_B001">व्यालीयत देहमवगुण्ठ्यावाङ्मुखो विलीन इवाभूदित्यर्थः ॥ 2.20.7 ॥</div><br/>
            </div>
            <div class="verse" type="shloka" id="RAM_k02_S020_V008">
                <div class="versetext" uvacha="Valmiki">रामस्तु भृशमायस्तो निःश्वसन्निव कुञ्जरः  ।<br/>जगाम सहितो भ्रात्रा मातुरन्तःपुरं वशी ॥ 2.20.8॥</div>
                <div class="vyakhya" id="RAM_k02_S020_V008_B001">आयस्तः स्वजनदुःखतः प्राप्तखेदः कुञ्जर इव निःश्वसन् । <span class="quote">आयत्तः</span> इति पाठे आयत्तः पराधीनो यः कुञ्जरः स यथा निःश्वसिति तद्वदित्यर्थः ॥ 2.20.8 ॥</div><br/>
            </div>
            <div class="verse" type="shloka" id="RAM_k02_S020_V009">
                <div class="versetext" uvacha="Valmiki">सोऽपश्यत्पुरुषं तत्र वृद्धं परमपूजितम्  ।<br/>उपविष्टं गृहद्वारि तिष्ठतश्चापरान्बहून् ॥ 2.20.9॥</div>
                <div class="vyakhya" id="RAM_k02_S020_V009_B001">पुरुषं द्वाराद्यक्षम् ॥ 2.20.9 ॥</div><br/>
            </div>
            <div class="verse" type="shloka" id="RAM_k02_S020_V010">
                <div class="versetext" uvacha="Valmiki">दृष्ट्वैव तु तदा रामं ते सर्वे समुपस्थिताः  ।<br/>जयेन जयतां श्रेष्ठं वर्धयन्ति स्म राघवम् ॥ 2.20.10॥</div>
                <div class="vyakhya" id="RAM_k02_S020_V010_B001">जयेन विजयी भवेति शब्देनेत्यर्थः । <span class="quote">जयेति</span> इति पाठे जयेति शब्देनेत्यर्थः ॥ 2.20.10॥</div><br/>
            </div>
            <div class="verse" type="shloka" id="RAM_k02_S020_V011">
                <div class="versetext" uvacha="Valmiki">प्रविश्य प्रथमां कक्ष्यां द्वितीयायां ददर्श सः ।<br/>ब्राह्मणान्वेद संपन्नान्वृद्धान्राज्ञाभिसत्कृतान् ॥ 2.20.11॥</div>
                <div class="vyakhya" id="RAM_k02_S020_V011_B001">जयेन विजयी भवेति शब्देनेत्यर्थः । <span class="quote">जयेति</span> इति पाठे जयेति शब्देनेत्यर्थः ॥ 2.20.11 ॥</div><br/>
            </div>
            <div class="verse" type="shloka" id="RAM_k02_S020_V012">
                <div class="versetext" uvacha="Valmiki">प्रणम्य रामस्तान्वृद्धांस्तृतीयायां ददर्श सः  ।<br/>स्त्रियो बालाश्च वृद्धाश्च द्वाररक्षणतत्पराः ॥ 2.20.12॥</div>
                <div class="vyakhya" id="RAM_k02_S020_V012_B001">स रामस्तृणीकृतराज्यो रामः ॥ 2.20.12 ॥</div><br/>
            </div>
            <div class="verse" type="shloka" id="RAM_k02_S020_V013">
                <div class="versetext" uvacha="Valmiki">वर्धयित्वा प्रहृष्टास्ताः प्रविश्य च गृहं स्त्रियः  ।<br/>न्यवेदयन्त त्वरितं राममातुः प्रियं तदा ॥ 2.20.13॥</div>
                <div class="vyakhya" id="RAM_k02_S020_V013_B001">वर्धयित्वा । जयशब्देनेत्यर्थः । प्रियं रामागमनम् ॥ 2.20.13 ॥</div><br/>
            </div>
            <div class="verse" type="shloka" id="RAM_k02_S020_V014">
                <div class="versetext" uvacha="Valmiki">कौसल्यापि तदा देवी रात्रिं स्थित्वा समाहिता ।<br/>प्रभाते चाकरोत्पूजां विष्णोः पुत्रहितैषिणी ॥ 2.20.14॥</div>
                <div class="vyakhya" id="RAM_k02_S020_V014_B001">वर्धयित्वा । जयशब्देनेत्यर्थः । प्रियं रामागमनम् ॥ 2.20.14 ॥</div><br/>
            </div>
            <div class="verse" type="shloka" id="RAM_k02_S020_V015">
                <div class="versetext" uvacha="Valmiki">सा क्षौमवसना हृष्टा नित्यं व्रतपरायणा  ।<br/> अग्निं जुहोति स्म तदा मन्त्रवत्कृतमङ्गला ॥ 2.20.15॥</div>
                <div class="vyakhya" id="RAM_k02_S020_V015_B001">अग्निमग्निहोत्रं मन्त्रवज्जुहोति स्म । ज्येष्ठपत्नीत्वादृत्विजेति शेषः ॥ 2.20.15 ॥</div><br/>
            </div>
            <div class="verse" type="shloka" id="RAM_k02_S020_V016">
                <div class="versetext" uvacha="Valmiki">प्रविश्य तु तदा रामो मातुरन्तःपुरं शुभम्  ।<br/> ददर्श मातरं तत्र हावयन्तीं हुताशनम् ॥ 2.20.16॥</div>
                <div class="vyakhya" id="RAM_k02_S020_V016_B001">तदाह हावयन्तीमिति ॥ 2.20.16 ॥</div><br/>
            </div>
            <div class="verse" type="shloka" id="RAM_k02_S020_V017">
                <div class="versetext" uvacha="Valmiki">देवकार्यनिमित्तं च तत्रापश्यत्समुद्यतम्  ।<br/>दध्यक्षतघृतं चैव मोदकान्हविषस्तथा ॥ 2.20.17॥</div>
                <div class="vyakhya" id="RAM_k02_S020_V017_B001">हविषो हवीषि ॥ 2.20.17 ॥</div><br/>
            </div>
            <div class="verse" type="shloka" id="RAM_k02_S020_V018">
                <div class="versetext" uvacha="Valmiki">लाजान्माल्यानि शुक्लानि पायसं कृसरं तथा ।<br/>समिधः पूर्णकुम्भांश्च ददर्श रघुनन्दनः ॥ 2.20.18॥</div>
                <div class="vyakhya" id="RAM_k02_S020_V018_B001">कृसरं तिलमुद्गतण्डुलौदनम् ॥ 2.20.18 ॥</div><br/>
            </div>
            <div class="verse" type="shloka" id="RAM_k02_S020_V019">
                <div class="versetext" uvacha="Valmiki">तां शुक्लक्षौमसंवीतां व्रतयोगेन कर्शिताम्  ।<br/> तर्पयन्तीं ददर्शाद्भिर्देवतां वरवर्णिनीम् ॥ 2.20.19॥ </div>
                <div class="vyakhya" id="RAM_k02_S020_V019_B001">व्रतयोगेन पुत्राभ्युदयकामनया तद्वदेवोपवासव्रतयोगेनेत्यर्थः । देवतां तर्पयन्तीं वरवर्णिनीं तां ददर्शेत्यन्वयः ॥ 2.20.19 ॥</div><br/>
            </div>
            <div class="verse" type="shloka" id="RAM_k02_S020_V020">
                <div class="versetext" uvacha="Valmiki">सा चिरस्यात्मजं दृष्ट्वा मातृनन्दनमागतम्  ।<br/> अभिचक्राम संहृष्टा किशोरं बडवा यथा ॥ 2.20.20॥</div>
                <div class="vyakhya" id="RAM_k02_S020_V020_B001">अभिचक्रामाभिमुखं जगाम । किशोरोऽस्वबालकः ॥ 2.20.20 ॥</div><br/>
            </div>
            <div class="verse" type="shloka" id="RAM_k02_S020_V021">
                <div class="versetext" uvacha="Valmiki">स मातरमुपक्रान्तामुपसंगृह्य राघवः  ।<br/> परिष्वक्तश्च बाहुभ्यामवघ्रातश्च मूर्धनि ॥ 2.20.21॥ </div>
                <div class="vyakhya" id="RAM_k02_S020_V021_B001">उपसंगृह्याभिवाद्य स्थितस्तया परिष्वक्त इत्यन्वयः ॥ 2.20.21 ॥</div><br/>
            </div>
            <div class="verse" type="shloka" id="RAM_k02_S020_V022">
                <div class="versetext" uvacha="Valmiki">तमुवाच दुराधर्षं राघवं सुतमात्मनः  ।<br/> कौसल्या पुत्रवात्सल्यादिदं प्रियहितं वचः ॥ 2.20.22॥</div>
                <div class="vyakhya" id="RAM_k02_S020_V022_B001">उपसंगृह्याभिवाद्य स्थितस्तया परिष्वक्त इत्यन्वयः ॥ 2.20.22 ॥</div><br/>
            </div>
            <div class="verse" type="shloka" id="RAM_k02_S020_V023">
                <div class="versetext" uvacha="Valmiki">वृद्धानां धर्मशीलानां राजर्षीणां महात्मनाम्  ।<br/> प्राप्नुह्यायुश्च कीर्तिं च धर्मं चाप्युचितं कुले ॥ 2.20.23॥</div>
                <div class="vyakhya" id="RAM_k02_S020_V023_B001">कुले उचितं कुलस्योचितमिति यावत् ॥ 2.20.23 ॥</div><br/>
            </div>
            <div class="verse" type="shloka" id="RAM_k02_S020_V024">
                <div class="versetext" uvacha="Valmiki">सत्यप्रतिज्ञं पितरं राजानं पश्य राघव  ।<br/> अद्यैव त्वां स धर्मात्मा यौवराज्येऽभिषेक्ष्यति ॥ 2.20.24॥</div>
                <div class="vyakhya" id="RAM_k02_S020_V024_B001">राजानं पश्य गत्वेति शेषः । कौसल्याया राजगृहगमनादिव्यापारापरिज्ञानादेवमुक्तिः ॥ 2.20.24 ॥</div><br/>
            </div>
            <div class="verse" type="shloka" id="RAM_k02_S020_V025">
                <div class="versetext" uvacha="Valmiki">दत्तमासनमालभ्य भोजनेन निमन्त्रितः  ।<br/>मातरं राघवः किञ्चित्प्रसार्याञ्जलिमब्रवीत् ॥ 2.20.25॥</div>
                <div class="vyakhya" id="RAM_k02_S020_V025_B001">अत्रोपविश्य भुक्त्वा राजानं द्रष्टुं गच्छेति भोजनेन फलेन निमन्त्रितो राघवः केवलमासनमालभ्य स्पृष्ट्वा न तूपविष्टो व्रीडया किंचिदञ्जलिं प्रसार्यावाङ्मुख एवाब्रवीत् । <span class="quote">प्रसाद्याञ्जलिः</span> इति पाठे प्रकर्षेण सन्नाञ्जलिर्विशीर्णाञ्जलिरित्यर्थ इति कश्चित् । मातुः प्रसादनयोग्याञ्जलिरित्यर्थ उचितः । किंचिदित्यस्य चावाङ्गमुख इति शेषः ॥ 2.20.25 ॥</div><br/>
            </div>
            <div class="verse" type="shloka" id="RAM_k02_S020_V026">
                <div class="versetext" uvacha="Valmiki">स स्वभावविनीतश्च गौरवाच्च तथानतः  ।<br/> प्रस्थितो दण्डकारण्यमाप्रष्टुमुपचक्रमे ॥ 2.20.26॥</div>
                <div class="vyakhya" id="RAM_k02_S020_V026_B001">गौरवाच्च मातृत्वप्रयुक्तगौरवाच्च आनतः सन्प्रस्थितः प्रस्थातुमुपक्रान्त आप्रष्टुमनुज्ञां कारयितुमुपचक्रमे ॥ 2.20.26 ॥</div><br/>
            </div>
            <div class="verse" type="shloka" id="RAM_k02_S020_V027">
                <div class="versetext" uvacha="Valmiki">देवि नूनं न जानीषे महद्भयमुपस्थितम्  ।<br/> इदं तव च दुःखाय वैदेह्या लक्ष्मणस्य च ॥ 2.20.27॥ </div>
                <div class="vyakhya" id="RAM_k02_S020_V027_B001">तव च तवैवाज्ञत्वात् । लोकदृष्ट्याह वैदेह्या इत्यादि ॥ 2.20.27 ॥</div><br/>
            </div>
            <div class="verse" type="shloka" id="RAM_k02_S020_V028">
                <div class="versetext" uvacha="Valmiki">गमिष्ये दण्डकारण्यं किमनेनासनेन मे  ।<br/>विष्टरासनयोग्यो हि कालोऽयं मामुपस्थितः ॥ 2.20.28॥</div>
                <div class="vyakhya" id="RAM_k02_S020_V028_B001">विष्टरस्तपस्विनामासनविशेषः । <span class="quote">पञ्चाशद्भिर्भवेद्ब्रह्मा तदर्धेन तु विष्टरः</span> इत्युक्तेः ॥ 2.20.28 ॥</div><br/>
            </div>
            <div class="verse" type="shloka" id="RAM_k02_S020_V029">
                <div class="versetext" uvacha="Valmiki">चतुर्दश हि वर्षाणि वत्स्यामि विजने वने  ।<br/> कन्दमूलफलैर्जीवन्हित्वामुनि वदामिषम् ॥ 2.20.29॥</div>
                <div class="vyakhya" id="RAM_k02_S020_V029_B001">मुनिवदामिषं सूदैर्विशिष्टसंस्कारसंस्कृतं मांसम् । तेन <span class="quote">इदं मेध्यमिदं स्वादु निष्टप्तमिदमग्निना</span> इति वक्ष्यमाणेन न विरोधः तस्य शुद्धमांसपरत्वात् मुनिवदित्युक्त्या श्राद्धीयादिमांसपरत्वाच्च ॥ 2.20.29॥</div><br/>
            </div>
            <div class="verse" type="shloka" id="RAM_k02_S020_V030">
                <div class="versetext" uvacha="Valmiki">भरताय महाराजो यौवराज्यं प्रयच्छति  ।<br/> मां पुनर्दण्डकारण्यं विवासयति तापसम् ॥ 2.20.30॥</div>
                <div class="vyakhya" id="RAM_k02_S020_V030_B001">मुनिवदामिषं सूदैर्विशिष्टसंस्कारसंस्कृतं मांसम् । तेन <span class="quote">इदं मेध्यमिदं स्वादु निष्टप्तमिदमग्निना</span> इति वक्ष्यमाणेन न विरोधः तस्य शुद्धमांसपरत्वात् मुनिवदित्युक्त्या श्राद्धीयादिमांसपरत्वाच्च ॥ 2.20.30 ॥</div><br/>
            </div>
            <div class="verse" type="shloka" id="RAM_k02_S020_V031">
                <div class="versetext" uvacha="Valmiki">स षट् चाष्टौ च वर्षाणि वत्स्यामि विजने वने  ।<br/> आसेवमानो वन्यानि फलमूलैश्च वर्तयन् ॥ 2.20.31॥</div>
                <div class="vyakhya" id="RAM_k02_S020_V031_B001">वन्यानि वानप्रस्थयोग्यकर्माण्यासेवमान आचरन्, यद्वा वन्यानि वल्कलानि दधानः । वर्तयञ्जीवयन् ॥ 2.20.31 ॥</div><br/>
            </div>
            <div class="verse" type="shloka" id="RAM_k02_S020_V032">
                <div class="versetext" uvacha="Valmiki">सा निकृत्तेव सालस्य यष्टिः परशुना वने  ।<br/> पपात सहसा देवी देवतेव दिवच्युता ॥ 2.20.32॥</div>
                <div class="vyakhya" id="RAM_k02_S020_V032_B001">यष्टिः शाखा ॥ 2.20.32 ॥</div><br/>
            </div>
            <div class="verse" type="shloka" id="RAM_k02_S020_V033">
                <div class="versetext" uvacha="Valmiki">तामदुःखोचितां दृष्ट्वा पतितां कदलीमिव  ।<br/>रामस्तूत्थापयामास मातरं गतचेतसम् ॥ 2.20.33॥</div>
                <div class="vyakhya" id="RAM_k02_S020_V033_B001">यष्टिः शाखा ॥ 2.20.33 ॥</div><br/>
            </div>
            <div class="verse" type="shloka" id="RAM_k02_S020_V034">
                <div class="versetext" uvacha="Valmiki">तामदुःखोचितां दृष्ट्वा पतितां कदलीमिव  ।<br/>रामस्तूत्थापयामास मातरं गतचेतसम् ॥ 2.20.33॥ </div>
                <div class="vyakhya" id="RAM_k02_S020_V034_B001">वाहितां पूर्वं वाहितभारां ततः श्रमनिवृत्तय उपावृत्य भुवि लुण्ठनं कृत्वोत्थितां वडवामिव ॥ 2.20.34 ॥</div><br/>
            </div>
            <div class="verse" type="shloka" id="RAM_k02_S020_V035">
                <div class="versetext" uvacha="Valmiki">सा राघवमुपासीनमसुखार्ता सुखोचिता  ।<br/> उवाच पुरुषव्याघ्रमुपशृण्वति लक्ष्मणे ॥ 2.20.35॥</div>
                <div class="vyakhya" id="RAM_k02_S020_V035_B001">असुखेन सुखनाशेनार्ता । उपासीनं समीपे स्थितम् ॥ 2.20.35 ॥</div><br/>
            </div>
            <div class="verse" type="shloka" id="RAM_k02_S020_V036">
                <div class="versetext" uvacha="Valmiki">यदि पुत्र न जायेथा मम शोकाय राघव  ।<br/>न स्म दुःखमतो भूयः पश्येयमहमप्रजाः ॥ 2.20.36॥</div>
                <div class="vyakhya" id="RAM_k02_S020_V036_B001">अप्रजा वन्ध्या । अतो वन्ध्यात्वात् भूयो वन्ध्याधिकं पुत्रवियोगदुःखं न पश्येयम् ॥ 2.20.36 ॥</div><br/>
            </div>
            <div class="verse" type="shloka" id="RAM_k02_S020_V037">
                <div class="versetext" uvacha="Valmiki">एक एव हि वन्ध्यायाः शोको भवति मानसः  ।<br/>अप्रजास्मीति संतापो न ह्यन्यः पुत्र विद्यते ॥ 2.20.37॥</div>
                <div class="vyakhya" id="RAM_k02_S020_V037_B001">वन्ध्यात्वदुःखमितः सुसहमित्याह एक एवेति । अप्रजास्मीति मानसशोकाभिनयः । समासान्ताभावोऽनित्यत्वात् संधिर्वार्षत्वात् ॥ 2.20.37 ॥</div><br/>
            </div>
            <div class="verse" type="shloka" id="RAM_k02_S020_V038">
                <div class="versetext" uvacha="Valmiki">न दृष्टपूर्वं कल्याणं सुखं वा पतिपौरुषे  ।<br/>अपि पुत्रे विपश्येयमिति रामास्थितं मया ॥ 2.20.38॥</div>
                <div class="vyakhya" id="RAM_k02_S020_V038_B001">स्वस्य सदा दुःखित्वमिति शोचति नेति । पत्युः पौरुषमनुरागकृतं रञ्जनं तस्मिन्यत्प्राप्यं कल्याणं प्रशस्तवस्त्राभरणादिजसौभाग्याधिक्यं सुखं वा पतिसंभोगजम् तन्मया न दृष्टपूर्वम् । अपीति लोकोक्तौ । पुत्रे जाते तदुभयमुक्तकल्याणं पुत्रदर्शनजं सुखं च पश्येयमित्याशया राम मया स्थितं जीवनं स्थापितम् ॥ 2.20.38 ॥</div><br/>
            </div>
            <div class="verse" type="shloka" id="RAM_k02_S020_V039">
                <div class="versetext" uvacha="Valmiki">सा बहून्यमनोज्ञानि वाक्यानि हृदयच्छिदाम्  ।<br/>अहं श्रोष्ये सपत्नीनामवराणां परा सती ॥ 2.20.39॥</div>
                <div class="vyakhya" id="RAM_k02_S020_V039_B001">साहमवराणां कनिष्ठानां सपत्नीनां त्वद्बलादिदानीं परा सती हृदयच्छिदां हृदयविदारिकाणां तासाममनोज्ञानि वाक्यान्येवं जीर्णापि श्रोष्ये ॥ 2.20.39 ॥</div><br/>
            </div>
            <div class="verse" type="shloka" id="RAM_k02_S020_V040">
                <div class="versetext" uvacha="Valmiki">अतो दुःखतरं किं नु प्रमदानां भविष्यति  ।<br/>मम शोको विलापश्च यादृशोऽयमनन्तकः ॥ 2.20.40॥</div>
                <div class="vyakhya" id="RAM_k02_S020_V040_B001">अतः सपत्नीधिक्कारवाक्यश्रवणजात्परं दुःखं स्त्रीणां नास्ति । ममायमनन्तकोऽपारः शोको यादृशस्तादृशो वाचापि वक्तुमशक्य इति शेषः ॥ 2.20.40 ॥</div><br/>
            </div>
            <div class="verse" type="shloka" id="RAM_k02_S020_V041">
                <div class="versetext" uvacha="Valmiki">त्वयि संनिहितेऽप्येवमहमासं निराकृता  ।<br/>किं पुनः प्रोषिते तात ध्रुवं मरणमेव हि ॥ 2.20.41॥</div>
                <div class="vyakhya" id="RAM_k02_S020_V041_B001">निराकृता सपत्न्येति शेषः । ध्रुवम् प्राप्तमिति शेषः । शोकग्रस्तत्वान्न्यूनपदता न दोषः ॥ 2.20.41 ॥</div><br/>
            </div>
            <div class="verse" type="shloka" id="RAM_k02_S020_V042">
                <div class="versetext" uvacha="Valmiki">अत्यन्तं निगृहीतास्मि भर्तुर्नित्यमसंमता  ।<br/>परिवारेण कैकेय्याः समा वाप्यथवा वरा ॥ 2.20.42॥</div>
                <div class="vyakhya" id="RAM_k02_S020_V042_B001">निगृहीता भर्तृकृतनिग्रहप्रकारमाह-- परिवारेणेति । कैकेय्या दासीजनेन समा अथवावरा ततोऽपि निकृष्टा कृतास्मीति शेषः । <span class="quote">प्यधरा वरा</span> इति पाठे वरा श्रेष्ठाप्यधरा निकृष्टा कृतास्मीत्यर्थः ॥ 2.20.42 ॥</div><br/>
            </div>
            <div class="verse" type="shloka" id="RAM_k02_S020_V043">
                <div class="versetext" uvacha="Valmiki">यो हि मां सेवते कश्चिदपि वाप्यनुवर्तते  ।<br/>कैकेय्याः पुत्रमन्वीक्ष्य स जनो नाभिभाषते ॥ 2.20.43॥</div>
                <div class="vyakhya" id="RAM_k02_S020_V043_B001">स सर्वोऽपीष्टो जनः कदाचिदागतं कैकेय्याः पुत्रमवलोक्य मां नाभिभाषते । इदानीमप्येवमवस्था मम वर्तते, त्वयि गते तु किं वक्तव्यमिति भावः ॥ 2.20.43 ॥</div><br/>
            </div>
            <div class="verse" type="shloka" id="RAM_k02_S020_V044">
                <div class="versetext" uvacha="Valmiki">नित्यक्रोधतया तस्याः कथं नु खरवादिनम्  ।<br/> कैकेय्या वदनं द्रष्टुं पुत्र शक्ष्यामि दुर्गता ॥ 2.20.44॥</div>
                <div class="vyakhya" id="RAM_k02_S020_V044_B001">खरवादिनम् । लुगभाव आर्षः । खरवादि परुषवदनशीलं तस्या वदनं कथं द्रष्टुं शक्ष्यामि । दुर्गता त्वद्वियोगेन दुर्दशामापन्ना ॥ 2.20.44 ॥</div><br/>
            </div>
            <div class="verse" type="shloka" id="RAM_k02_S020_V045">
                <div class="versetext" uvacha="Valmiki">सप्त दश च वर्षाणि जातस्य तव राघव  ।<br/> अतीतानि प्रकाङ्क्षन्त्या मया दुःखपरिक्षयम् ॥ 2.20.45॥</div>
                <div class="vyakhya" id="RAM_k02_S020_V045_B001">जातस्य उपनयनाख्यद्वितीयजन्मनेति शेषः । <span class="quote">ऊनषोडशवर्षो मे रामो राजीवलोचनः</span> इति विश्वामित्रमुद्दिश्य दशरथोक्त्या विवाहकाले पञ्चदशवर्षत्वोक्तेः, <span class="quote">तत्र द्वादशवर्षाणि राघवः सह सीतया । रमयामास धर्मात्मा नारायण इव श्रिया ॥ तस्मिन्काले महाराजः प्रीतो रामस्य सद्गुणैः । ज्येष्ठं राज्येन संयोक्तुमैच्छत्सर्वनृपाज्ञया ॥</span> इति पाद्मोक्तेश्च । उपनयनं च गर्भैकादशे । <span class="quote">एकादशे वा राजन्यम्</span> इति स्मृतेर्दशमे वर्षे इति बोध्यम् । एवमुपनयनोत्तरं सप्तदश वर्षाण्यतीतानि जातस्य तव । अतः परं यौवराज्येन दुःखपरिक्षयं प्रकाङ्क्षन्त्या मया तद्विघाते तस्या वदनं कथं नु द्रष्ट्व्यमित्यनुकर्षः । वस्तुतस्तु <span class="quote">इग्यणः संप्रसारणम्</span> इति सूत्रस्थभाष्योक्तरीत्या <span class="quote">प्रविश पिण्डीम्</span> इत्यादौ यथा <span class="quote">प्रविश गृहं पिण्डीं भक्षय</span> इति वाक्यार्थे प्रविशेति पिण्डीमिति च वाक्यैकदेशस्य प्रयोगः, तथा विदेशेतिवाक्यस्यार्थे वाक्यैकदेशप्रयोगोऽयम् । द्विरावृत्ता दश विंशतिः सप्त चेत्यर्थः । अत्र तात्पर्यग्राहिका विश्वासिनं प्रति दशरथोक्तिः पाद्मोक्तिश्च तादृशप्रयोगश्च कौसल्याया पुत्रवियोगदुःखार्ततया वाल्मीकेश्च वर्णनीयमयीभावेन न दोषायेति ध्येयम् ॥ 2.20.45 ॥</div><br/>
            </div>
            <div class="verse" type="shloka" id="RAM_k02_S020_V046">
                <div class="versetext" uvacha="Valmiki">तदक्षयं महद्दुःखं नोत्सहे सहितुं चिरात्  ।<br/>विप्रकारं सपत्नीनामेवं जीर्णापि राघव ॥ 2.20.46॥</div>
                <div class="vyakhya" id="RAM_k02_S020_V046_B001">दुःखं त्वद्वियोगजम् । अक्षयं तव राज्यनाशात्क्षयसंभावनारहितमपि । अपि च एवं जीर्णा सपत्नीनां विप्रकारं सहितुं सोढुं नोत्सहे ॥ 2.20.46 ॥</div><br/>
            </div>
            <div class="verse" type="shloka" id="RAM_k02_S020_V047">
                <div class="versetext" uvacha="Valmiki">अपश्यन्ती तव मुखं परिपूर्णशशिप्रभम्  ।<br/> कृपणा वर्तयिष्यामि कथं कृपणजीविका ॥ 2.20.47॥</div>
                <div class="vyakhya" id="RAM_k02_S020_V047_B001">कृपणजीविका शोच्यजीवना ॥ 2.20.47 ॥</div><br/>
            </div>
            <div class="verse" type="shloka" id="RAM_k02_S020_V048">
                <div class="versetext" uvacha="Valmiki">उपवासैश्च योगैश्च बहुभिश्च परिश्रमैः  ।<br/>दुःखसंवर्धितो मोघं त्वं हि दुर्गतया मया ॥ 2.20.48॥</div>
                <div class="vyakhya" id="RAM_k02_S020_V048_B001">दुर्गतया भाग्यहीनया मया बहुपरिश्रमजनकैरुपवासैर्योगैर्देवताध्यानैर्दुःखं यथा तथा मोघं वर्धितोऽसि यदि विप्रवत्स्यसीति शेषः । त्वद्वर्धनजफलालाभादिति भावः ॥ 2.20.48 ॥</div><br/>
            </div>
            <div class="verse" type="shloka" id="RAM_k02_S020_V049">
                <div class="versetext" uvacha="Valmiki">स्थिरं नु हृदयं मन्ये ममेदं यन्न दीर्यते  ।<br/> प्रावृषीव महानद्या स्पृष्टं कूलं नवाम्भसा ॥ 2.20.49॥</div>
                <div class="vyakhya" id="RAM_k02_S020_V049_B001">न दीर्यते त्वद्विप्रयोगश्रवणेऽपीति शेषः ॥ 2.20.49 ॥</div><br/>
            </div>
            <div class="verse" type="shloka" id="RAM_k02_S020_V050">
                <div class="versetext" uvacha="Valmiki">ममैव नूनं मरणं न विद्यते न चावकाशोऽस्ति यमक्षये मम  ।<br/> यदन्तकोऽद्यैव न मां जिहीर्षति प्रसह्य सिंहो रुदतीं मृगीमिव ॥ 2.20.50॥</div>
                <div class="vyakhya" id="RAM_k02_S020_V050_B001">ममैवेति । लौकिक्यतिवृद्धोक्तिजातिरियम् । मरणं न विद्यत एव न जिहीर्षत्येवेत्यन्वयः । अवकाशोऽवस्थितये स्थलम् ॥ 2.20.50 ॥</div><br/>
            </div>
            <div class="verse" type="shloka" id="RAM_k02_S020_V051">
                <div class="versetext" uvacha="Valmiki">स्थिरं हि नूनं हृदयं ममायसं न भिद्यते यद्भुवि नो विदीर्यते  ।<br/>अनेन दुःखेन च देहमर्पितं ध्रुवं ह्यकाले मरणं न विद्यते ॥ 2.20.51॥</div>
                <div class="vyakhya" id="RAM_k02_S020_V051_B001">आयसमयसा निर्मितम् । यद्यतो न भिद्यते भुवि पतित्वा नो विदीर्यते । भेदो दुःखेनार्पितं व्याप्तं देहं देहो न भिद्यत इत्याद्यन्वयः । अर्धर्चादिर्देहशब्दः हि यतो न भिद्यतेऽतोऽकाले मरणं न विद्यत इति जाने इति शेषः ॥ 2.20.51 ॥</div><br/>
            </div>
            <div class="verse" type="shloka" id="RAM_k02_S020_V052">
                <div class="versetext" uvacha="Valmiki">इदं तु दुःखं यदनर्थकानि मे व्रतानि दानानि च संयमाश्च हि  ।<br/>तपश्च तप्तं यदपत्यकाम्ययासुनि ष्फलं बीजमिवोप्तमूषरे ॥ 2.20.52॥</div>
                <div class="vyakhya" id="RAM_k02_S020_V052_B001">यद्व्रतादीन्यनर्थकानि तदिदं महद्दुःखम् । ऊषरे उप्तमत एव निष्फलं बीजमिव ॥ 2.20.52 ॥</div><br/>
            </div>
            <div class="verse" type="shloka" id="RAM_k02_S020_V053">
                <div class="versetext" uvacha="Valmiki">यदि ह्यकाले मरणं यदृच्छया लभेत कश्चिद्गुरुदुःखकर्शितः  ।<br/>गताहमद्यैव परेतसंसदं विना त्वया धेनुरिवात्मजेन वै ॥ 2.20.53॥</div>
                <div class="vyakhya" id="RAM_k02_S020_V053_B001">गुरुदुःखेन कर्शितः पीडितः । परेतसंसदं यमसभाम् अहं गता स्याम् । तत्तु नलभ्यत इति शेषः ॥ 2.20.53 ॥</div><br/>
            </div>
            <div class="verse" type="shloka" id="RAM_k02_S020_V054">
                <div class="versetext" uvacha="Valmiki">अथापि किञ्जीवितमद्य मे वृथा त्वया विना चन्द्रनिभाननप्रभ  ।<br/>अनुव्रजिष्यामि वनं त्वयैव गौः सुदुर्बला वत्समिवाभिकाङ्क्षया ॥ 2.20.54॥</div>
                <div class="vyakhya" id="RAM_k02_S020_V054_B001">अथापि मरणाभावेऽपि त्वया विना त्वत्संनिधिं विना किंजीवितं कुत्सितं जीवितं वृथा व्यर्थमतोऽनुव्रजिष्यामि अभिकाङ्क्षया वात्सल्येन ॥ 2.20.54 ॥</div><br/>
            </div>
            <div class="verse" type="shloka" id="RAM_k02_S020_V055">
                <div class="versetext" uvacha="Valmiki">भृशमसुखममर्षिता यदा बहु विललाप समीक्ष्य राघवम्  ।<br/>व्यसनमुपनिशाम्यता महत्सुतमिव बद्धमवेक्ष्य किन्नरी ॥ 2.20.55॥</div>
                <div class="vyakhya" id="RAM_k02_S020_V055_B001">भृशमसुखं दुःखममर्षितासहमाना रामवियोगमूलं सपत्न्यादिकृतं महद्व्यसनं दुःखं निशाम्य पर्यालोच्य सत्यपाशबद्धं सुतमवेक्ष्य यथोक्तनिमित्तवती किंनरी विललाप ॥ 2.20.55 ॥</div><br/>
            </div>
            <div class="authorline">इत्यार्षे श्रीमद्रामायणे वल्मीकीय आदिकाव्ये अयोध्याकाण्डे विंशः सर्गः ॥ 20 ॥</div>
        </strong>
    </div>
</body>
</html>
        