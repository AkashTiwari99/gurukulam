<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title> Asarga_109 </title>
    <link rel="Textsheet" href="/Asarga_109.html">
    <link rel="stylesheet" type="text/css" href="/Books/style.css">
</head>
<body>
    <div class="page">
        <strong>
            <div class="section" id="RAM_k02_S109" type="sarga" data-name=" sarga" data-title="अयोध्याकाण्डे नवोत्तरशततमः सर्गः"></div><br/>
            <h1>अयोध्याकाण्डे नवोत्तरशततमः सर्गः </h1>
            <div class="verse" type="shloka" id="RAM_k02_S109_V001">
                <div class="versetext" uvacha="Valmiki">जावालेस्तु वचः श्रुत्वा रामः सत्यपराक्रमः ।<br/> उवाच परया सूत्तया बुद्ध्या विप्रतिपन्नया ॥ 2.109.1॥</div>
                <div class="vyakhya" id="RAM_k02_S109_V001_B001">तदेतत्खण्डयति रामः--जाबालेरिति । सत्यपराक्रमः सत्यप्रधानः पराक्रमो यस्य सः । <span class="quote">सत्यात्मनां वरः</span> इति पाठे सत्यस्वभावानां श्रेष्ठ इत्यर्थः । विप्रतिपन्नया जाबाल्युक्तार्थे प्रतिपत्तिरहितया बुद्धया युक्तः सन् उक्त्या वेदलक्षणसुवचनालम्बनेनोवाच ॥ 2.109.1 ॥</div><br/>
            </div>
            <div class="verse" type="shloka" id="RAM_k02_S109_V002">
                <div class="versetext" uvacha="Valmiki">भवान्मे प्रियकामार्थं वचनं यदिहोक्तवान् ।<br/> अकार्यं कार्यसंकाशमपथ्यं पथ्यसंनिभम् ॥ 2.109.2॥</div>
                <div class="vyakhya" id="RAM_k02_S109_V002_B001">प्रियकामार्थं प्रीतिहेतुकामभोगसंपादनार्थम् अकार्यं परमार्थतः कर्तुमनर्हं कार्यसंकाशं प्रमामाभासयुक्तत्वात् । अपथ्यं दुःखोदर्कम् ॥ 2.109.2 ॥  </div><br/>
            </div>
            <div class="verse" type="shloka" id="RAM_k02_S109_V003">
                <div class="versetext" uvacha="Valmiki">निर्मर्यादस्तु पुरुषः पापाचारसमन्वितः ।<br/> मानं न लभते सत्सु भिन्नचारित्रदर्शनः ॥ 2.109.3॥</div>
                <div class="vyakhya" id="RAM_k02_S109_V003_B001">निर्मर्याद उत्पथवर्तीं भिन्नचारित्रदर्शनः साधुसंमतचारित्रप्रतिपादकशास्त्राद्विपरीतव्यवहारप्रतिपादकलोकायतिकादिशास्त्रप्रसक्तः सत्सु मानं पूजां न लभते ॥ 2.109.3 ॥</div><br/>
            </div>
            <div class="verse" type="shloka" id="RAM_k02_S109_V004">
                <div class="versetext" uvacha="Valmiki">कुलीनमकुलीनं वा वीरं पुरुषमानिनम् ।<br/> चारित्रमेव व्याख्याति शुचि वा यदि वाशुचिम् ॥ 2.109.4॥</div>
                <div class="vyakhya" id="RAM_k02_S109_V004_B001">इदानीं वेदोक्ताचार एव पुंशामिहामुत्र संमानहेतुरित्याह--कुलीनमिति । पुरुषमानिनम् अधीरमिति यावत्, चारित्रं वेदानुमताचारः, तत्संपन्नः सन्कुलीनत्वादिख्यातिं ख्यापयतिअसंपन्नश्चाकुलीनत्वादिति भावः ॥ 2.109.4 ॥</div><br/>
            </div>
            <div class="verse" type="shloka" id="RAM_k02_S109_V005">
                <div class="versetext" uvacha="Valmiki">अनार्यस्वार्यसंस्थानः शौचाद्धीनस्तथा शुचिः ।<br/> लक्षण्यवदलक्षण्यो दुःशीलः शीलवानिव ॥ 2.109.5॥</div>
                <div class="vyakhya" id="RAM_k02_S109_V005_B001">किं च त्वत्संमताचाराङ्गीकार सर्वथानर्थप्राप्तिरेवेत्याह--अनार्य इत्यादि । आर्यसंस्थानस्तत्सदृशः शुचिः शुचिरिव भासमान इति शेषः, लक्षण्यवल्लक्षणयुक्तवद्भासमानो भवति त्वदुक्ताचारव्यवहर्तेति शेषः ॥ 2.109.5 ॥</div><br/>
            </div>
            <div class="verse" type="shloka" id="RAM_k02_S109_V006">
                <div class="versetext" uvacha="Valmiki">अधर्मं धर्मवेषेण यद्यहं लोकसंकरम् ।<br/> अभिपत्स्ये शुभं हित्वा क्रियां विधिविवर्जिताम् ॥ 2.109.6॥</div>
                <div class="vyakhya" id="RAM_k02_S109_V006_B001">यद्यहं त्वदुपदिष्टं लोकसंकरकारकमधर्ममार्गं धर्मवेषेण युक्तोऽभिपत्स्ये, तदा विधिविवर्जितां श्रुत्याद्युक्तविधानरहितां क्रियां कृत्वा तत एव शुभं हित्वाशुभं प्राप्नुयामिति शेषः ॥ 2.109.6 ॥</div><br/>
            </div>
            <div class="verse" type="shloka" id="RAM_k02_S109_V007">
                <div class="versetext" uvacha="Valmiki">कश्चेतयानः पुरुषः कार्याकार्यविचक्षणः ।<br/> बहु मन्येत मां लोके दुर्वृत्तं लोकदूषणम् ॥ 2.109.7॥</div>
                <div class="vyakhya" id="RAM_k02_S109_V007_B001">तामेवाशुभप्राप्तिं दर्शयति--कश्चेतयान इति । चेतन इत्यर्थः, लोकदूषणं परलोकदूषणमार्गालम्बनम् ॥ 2.109.7 ॥</div><br/>
            </div>
            <div class="verse" type="shloka" id="RAM_k02_S109_V008">
                <div class="versetext" uvacha="Valmiki">कस्य यास्याम्यहं वृत्तं केन वा स्वर्गमाप्नुयाम् ।<br/> अनया वर्तमानोऽहं वृत्त्या हीनप्रतिज्ञया ॥ 2.109.8॥</div>
                <div class="vyakhya" id="RAM_k02_S109_V008_B001">अनया त्वदुपदिष्टया वृत्त्या हीना सत्यपरिपालनविषयिणी प्रतिज्ञा । यस्यां तया वर्तमानः केन साधनेन स्वर्गमाप्नुयां न केनापि । किं चेदं त्वदुपदिष्टं वृत्तं कस्य किंसंबन्धि अहं यास्यामि यत्पित्रादिषु न कस्यापि । पित्रादिवृत्तानुसरणमेव च <span class="quote">येनास्य पितरो याताः</span> इति शास्त्रविहितामिति भावः ॥ 2.109.8 ॥</div><br/>
            </div>
            <div class="verse" type="shloka" id="RAM_k02_S109_V009">
                <div class="versetext" uvacha="Valmiki">कामवृत्तोऽन्वयं लोकः कृत्स्नः समुपवर्तते ।<br/> यद्वृत्ताः सन्ति राजानस्तद्वृत्ताः सन्ति हि प्रजाः ॥ 2.109.9॥</div>
                <div class="vyakhya" id="RAM_k02_S109_V009_B001">किं च त्वदुपदिष्टमार्गे तिष्ठन्नहं प्रथमतः कामवृत्तो यथेष्टचारी स्याम् । तदनु अयं कृत्स्नो लोकस्तथा समुपवर्तते इत्यर्थः । एवं निर्षन्धे कारणमाहयद्धृत्ता इति ॥ 2.109.9 ॥</div><br/>
            </div>
            <div class="verse" type="shloka" id="RAM_k02_S109_V010">
                <div class="versetext" uvacha="Valmiki">सत्यमेवानृशंसं च राजवृत्तं सनातनम् ।<br/> तस्मात्सयात्मकं राज्यं सत्ये लोकः प्रतिष्ठितः ॥ 2.109.10॥</div>
                <div class="vyakhya" id="RAM_k02_S109_V010_B001">तस्मात्त्वदुपदिष्टस्य मार्गस्य सर्वलोकनाशकत्वेन शास्त्रीयमार्गालम्बनमेवेचितमित्याहसत्यमिति । अनृशंसं भूतानुकम्पाप्रधानं सनातनमनादिशास्त्रसिद्धं राजवृत्तं च सत्यमेव सत्यवचनमेव मुख्यो राजाचार इत्यर्थः, यतो राजवृत्तं सत्यात्मकम्, तस्मात्तेषां राज्यमपि सत्यात्मकं सत्यैकप्रतिष्ठितम् । न केवलं राज्यमेव, अपि तु सर्वोऽपि लोकः सत्ये प्रितष्ठितः ॥ 2.109.10 ॥</div><br/>
            </div>
            <div class="verse" type="shloka" id="RAM_k02_S109_V011">
                <div class="versetext" uvacha="Valmiki">ऋषयश्चैव देवाश्च सत्यमेव हि मेनिरे ।<br/> सत्यवादी हि लोकेऽस्मिन्परं गच्छति चाक्षयम् ॥ 2.109.11॥</div>
                <div class="vyakhya" id="RAM_k02_S109_V011_B001">सत्यमेव हि मेनिरे सत्यलोकान्तसकललोकप्रदमिति शेषः । परमक्षयं बह्मलोकम् ॥ 2.109.11 ॥</div><br/>
            </div>
            <div class="verse" type="shloka" id="RAM_k02_S109_V012">
                <div class="versetext" uvacha="Valmiki">द्विजन्ते यथा सर्पान्नरादनृतवादिनः ।<br/> धर्मः सत्यपरो लोके मूलं सर्वस्य चोच्यते ॥ 2.109.12॥</div>
                <div class="vyakhya" id="RAM_k02_S109_V012_B001">अनृतवादिनो नरात्तथोद्विजन्ते यथा सर्वात् । सत्यं परं श्रेष्ठं यस्य स धर्मः सर्वस्य मूलमुच्यते ॥ 2.109.12 ॥</div><br/>
            </div>
            <div class="verse" type="shloka" id="RAM_k02_S109_V013">
                <div class="versetext" uvacha="Valmiki">सत्यमेवेश्वरो लोके सत्ये धर्मः सदाश्रितः ।<br/> सत्यमूलानि सर्वाणि सत्यान्नास्ति परं पदम् ॥ 2.109.13॥</div>
                <div class="vyakhya" id="RAM_k02_S109_V013_B001">लोके ईश्वरः सत्यमेव सत्यपदवाच्य इति प्रसिद्ध इत्यर्थः । तथा सद्भिराश्रितो धर्मः सत्ये सत्यपदवाच्ये ईश्वरे प्रतिष्ठितः आदौ तस्यैव धर्मोपदेष्टृत्वादित्यर्थः । <span class="quote">सत्ये पझा प्रतिष्ठिता</span> इति पाठान्तरम् पझा लक्ष्मीः । सत्यमूलानि सर्वाणीत्यनेन जगदुपादानप्रवर्तकत्वेन सर्वाधिष्ठानत्वेन च तत्सिद्धिर्दर्शिता । तस्यैव तत्त्वे हेतुमाहसत्यात्परं पदं नास्ति । अनेन तदितरस्य सर्वस्य मिथ्यात्वमचेतनत्वं च दर्शितम् । एतेन चेतनानधिष्ठिता मायैव जगदुपादानकारणमिति निरस्तं चेतनाधिष्ठानं विना तत्परिणामासंभवात् तस्याः परिणामित्वेन मिथ्यात्वेन चेतनाधिष्ठानत्वासंभवाच्च ॥ 2.109.13 ॥</div><br/>
            </div>
            <div class="verse" type="shloka" id="RAM_k02_S109_V014">
                <div class="versetext" uvacha="Valmiki">दत्तमिष्टं हुतं चैव तप्तानि च तपांसि च ।<br/> वेदाः सत्यप्रतिष्ठानास्तस्मात्सत्यपरो भवेत् ॥ 2.109.14॥</div>
                <div class="vyakhya" id="RAM_k02_S109_V014_B001">एवं नास्तिकं प्रतीश्वरं प्रसाध्य वेदप्रामाण्यं साधयतिदत्तमित्यादि । दत्तादीनि प्रतिपादयन्तो वेदाः सत्यप्रतिष्ठानाः सत्यादीश्वराच्छ्वासप्रश्वासवदाविर्भूता इति वक्तृदोषशङ्काकलङ्कराहित्येन तत्प्रतिपादितदानादीनां फलसंवाददर्शनेन च सर्वत्राप्रामाण्यशङ्कारहिताः किं तु स्वतः प्रमाणभूता एवेति भावः । तस्मात्सत्यस्येश्वरवाचकवाच्यत्वेन तदभेदात् सत्यपरः सत्यपालनतत्परो भवेदित्यर्थः ॥ 2.109.14 ॥</div><br/>
            </div>
            <div class="verse" type="shloka" id="RAM_k02_S109_V015">
                <div class="versetext" uvacha="Valmiki">एकः पालयते लोकमेकः पालयते कुलम् ।<br/> मज्जत्येको हि निरय एकः स्वर्गे महीयते ॥ 2.109.15॥</div>
                <div class="vyakhya" id="RAM_k02_S109_V015_B001">वेदोक्तधर्माधर्मफलस्य प्रत्यक्षमनुभूयमानत्वेन तत्प्रामाण्यं सिद्धमित्याहएक इति । लोकं राज्यम्, कुलं स्वकुलमात्रम् । एतेन पालनसाधनधर्मफलतारतम्यस्य वेदोक्तस्यानुभवो दर्शितः । निरयोऽत्र दुःखं स्वर्गश्च सुखम् तेन धर्माधर्मफलानुभवो दर्शितः ॥ 2.109.15 ॥ </div><br/>
            </div>
            <div class="verse" type="shloka" id="RAM_k02_S109_V016">
                <div class="versetext" uvacha="Valmiki">सोऽहं पितुर्निदेशं तु किमर्थं नानुपालये ।<br/> सत्यप्रतिश्रवः सत्यं सत्येन समयीकृतम् ॥ 2.109.16॥</div>
                <div class="vyakhya" id="RAM_k02_S109_V016_B001">सोऽहमुक्तरीत्या एवं विवेकवानित्यर्थः । ननु स्त्रवशतया पितृकृते नियोगे किमियता निर्बन्धनेन तत्राहसत्येति । यतो मे पिता सत्यप्रतिश्रवः सत्यप्रितज्ञः स्वप्रतिज्ञातसत्याह्गीकारवान्समयी सदाचारवान् अतस्तेन सत्येन सत्यपरिपालनेन हेतुना सत्यमेव मां प्रतिकृतम् उक्तमित्यर्थः ॥ 2.109.16 ॥</div><br/>
            </div>
            <div class="verse" type="shloka" id="RAM_k02_S109_V017">
                <div class="versetext" uvacha="Valmiki">नैव लोभान्न मोहाद्वा न चाज्ञानात्तमोन्वितः ।<br/> सेतुं सत्यस्य भेत्स्यामि गुरोः सत्यप्रतिश्रवः॥ 2.109.17॥</div>
                <div class="vyakhya" id="RAM_k02_S109_V017_B001">अतो लोभाद्राज्यस्य, मोहादुक्तस्य विस्मरणात् प्रतिज्ञात्यागे दोषस्याज्ञानाद्वा त्वदुक्तवाक्याच्छास्त्रादावश्रद्धारूपतमोयुक्तो वा । पूर्वं सत्यप्रतिश्रवः शपथपूर्वकं कृतप्रतिज्ञः सन्नैव भेत्स्यामि न भेत्स्यामि न च भेत्स्यामीति त्रिवारोक्त्या सर्वथा दार्ढ्य सूचितम् ॥ 2.109.17 ॥</div><br/>
            </div>
            <div class="verse" type="shloka" id="RAM_k02_S109_V018">
                <div class="versetext" uvacha="Valmiki">असत्यसंधस्य सतश्चलस्यास्थिरचेतसः ।<br/> नैव देवा न पितरः प्रतीच्छन्तीति नः श्रुतम् ॥ 2.109.18॥</div>
                <div class="vyakhya" id="RAM_k02_S109_V018_B001">एवं सत्ये दृढस्थितौ हेतुमाह--असत्यसंधस्य प्रतिज्ञाविषयसत्यहीनस्य चलस्य चञ्चलस्वभावस्य । तस्यैव विवरणम्अस्थिरेत्यादि । ईदृशस्य सतः एतैर्गुणैर्युक्तस्य देवादयो हव्यकव्यादि न गृह्णन्तीति नः श्रुतम् ॥ 2.109.18 ॥</div><br/>
            </div>
            <div class="verse" type="shloka" id="RAM_k02_S109_V019">
                <div class="versetext" uvacha="Valmiki">प्रत्यगात्ममिमं धर्मं सत्यं पश्याम्यहं ध्रुवम् ।<br/> भारः सत्पुरुषैश्चीर्णस्तदर्थमभिनन्द्यते ॥ 2.109.19॥</div>
                <div class="vyakhya" id="RAM_k02_S109_V019_B001">प्रत्यगात्मनो जीवानुद्दिश्य प्रवृत्तिमित्यर्थे प्रत्यगात्ममित्यार्षत्वासाधुः । इमं सत्यं सत्यपालनरूपं धर्ममहं ध्रुवं सर्वधर्मेषु मुख्यं पश्यामि । अयं भारो वनवासे जटावल्कलादिभारः सत्यपालनरूपो वा पूर्वैः सत्पुरुषैराचीर्णस्तदर्थं मयाप्यभिनन्द्यत आद्रियते ॥ 2.109.19 ॥</div><br/>
            </div>
            <div class="verse" type="shloka" id="RAM_k02_S109_V020">
                <div class="versetext" uvacha="Valmiki">क्षात्रं धर्ममहं त्यक्ष्ये ह्यधर्मं धर्मसंहितम् ।<br/> क्षुद्रैर्नृशंसेर्लुब्धैश्च सेवितं पापकर्मभिः ॥ 2.109.20॥</div>
                <div class="vyakhya" id="RAM_k02_S109_V020_B001">ननु स्वधर्मो राज्यपालनमेव किमिति नाभिनन्द्यते तत्राहक्षात्रमिति । धर्मवत्प्रतिभासमानं वस्तुतोऽधर्मं क्षुद्रादिभिः सेवितमीदृशं क्षात्रधर्मं पित्राज्ञाभङ्गेन राज्यकरणरूपमहं त्यक्ष्ये न तु न्याय्यं क्षात्रधर्ममिति भावः ॥ 2.109.20 ॥</div><br/>
            </div>
            <div class="verse" type="shloka" id="RAM_k02_S109_V021">
                <div class="versetext" uvacha="Valmiki">कायेन कुरुते पापं मनसा संप्रधार्य तत् ।<br/> अनृतं जिह्वया चाह त्रिविधं कर्म पातकम् ॥ 2.109.21॥</div>
                <div class="vyakhya" id="RAM_k02_S109_V021_B001">अस्य पापस्य शरीरसाध्यत्वेऽपि कायिकवाचिकमानसिकसकलपापप्रसक्तिरित्याहकायेनेति । आदौ मनसा एवं कर्म करिष्य इति तत्पापं संप्रधार्य ततो जिह्वया ऋतं धर्मजनकं ततो भिन्नमनृतं तत्कर्म कर्तव्यत्वेन जिह्वया तत्सहायभूतेषु पुरुषेष्वाह, ततः कायेन कुरुते, अतः पापं कर्म क्रियारूपम् । पापं त्रिविधं कायिकवाचिकमानसिकरूपत्रिविधजनकमित्यर्थः । तेन कायिकं पापं बहुदुःखजनकमिति भावः । कलौ तु पापसंकल्पादितो न दोष इत्युक्तं भागवते<span class="quote"> नानुद्वेष्टि कलिं सम्राट् सारङ्ग इव सारभुक् । कुशलान्याशु तिध्यन्ति नेतराणि कृतानि यत् ॥</span> सम्राट् परीक्षित् । सारमाहकुशलानि पुण्यान्याशु संकल्पमात्रात्सिध्यन्ति, यथा मानसपूजा । इतराणि पापानि संकल्पमात्रान्न फलन्ति । यद्यतस्तानि कृतान्येव फलन्तीति तदर्थः ॥ 2.109.21 ॥</div><br/>
            </div>
            <div class="verse" type="shloka" id="RAM_k02_S109_V022">
                <div class="versetext" uvacha="Valmiki">भूमिः कीर्तिर्यशो लक्ष्मीः पुरुषं प्रार्थयन्ति हि ।<br/> सत्यं समनुवर्तन्ते सत्यमेव भजेत्ततः ॥ 2.109.22॥</div>
                <div class="vyakhya" id="RAM_k02_S109_V022_B001">अथ सत्यस्य सर्वार्थसाधनत्वमाहभूमिरिति । प्रार्थयन्तीति सत्यवन्तमिति शेषः । समनुवर्तन्ते इति शिष्टा इति शेषः । यदेवं ततः सत्यमेव भजेदित्यर्थः ॥ 2.109.22 ॥</div><br/>
            </div>
            <div class="verse" type="shloka" id="RAM_k02_S109_V023">
                <div class="versetext" uvacha="Valmiki">श्रेष्ठं ह्यनार्यमेव स्याद्यद्भवानवधार्य माम् ।<br/> आह युक्तिकरैर्वाक्यैरिदं भद्रं कुरुष्व ह ॥ 2.109.23॥</div>
                <div class="vyakhya" id="RAM_k02_S109_V023_B001">यद्भवानवधार्य युक्तत्वेन निश्चित्य मां प्रति युक्तिरेव करः करणं येषां तैर्वाक्यैरिदं भद्रं राज्यं हनिश्चयेन कुरुष्व स्वीकुरुष्वेति श्रेष्ठं हि श्रेष्ठमिवाह तदनार्यमन्याय्यमेव स्याद्भवेत् ॥ 2.109.23 ॥</div><br/>
            </div>
            <div class="verse" type="shloka" id="RAM_k02_S109_V024">
                <div class="versetext" uvacha="Valmiki">कथं ह्यहं प्रतिज्ञाय वनवासमिमं गुरोः ।<br/> भरतस्य करिष्यामि वचो हित्वा गुरोर्वचः ॥ 2.109.24॥</div>
                <div class="vyakhya" id="RAM_k02_S109_V024_B001">अनार्यत्वमेव दर्शयन् <span class="quote">राज्यं त्वं प्रतिगृह्णीष्व भरतेन प्रसादितः</span> इत्यस्योत्तरमाहकथमिति । गुरोः पुरत इमं गुर्वाज्ञप्तं गुरोर्वचो हित्वेत्यन्वयः ॥ 2.109.24 ॥</div><br/>
            </div>
            <div class="verse" type="shloka" id="RAM_k02_S109_V025">
                <div class="versetext" uvacha="Valmiki">स्थिरा मया प्रतिज्ञाता प्रतिज्ञा गुरुसंनिधौ ।<br/> प्रहृष्टमानसा देवी कैकेयी चाभवत्तदा ॥ 2.109.25॥</div>
                <div class="vyakhya" id="RAM_k02_S109_V025_B001">कैकेयी चेति । एवं च तस्या हर्षदस्य पुनरहर्षदत्त्वमत्यन्तमनुचितमिति भावः ॥ 2.109.25 ॥</div><br/>
            </div>
            <div class="verse" type="shloka" id="RAM_k02_S109_V026">
                <div class="versetext" uvacha="Valmiki">वनवासं वसन्नेव शुचिनियतभोजनः ।<br/> मूलपुष्पफलैः पुण्यैः पितृन्देवांश्च तर्पयन् ॥ 2.109.26॥</div>
                <div class="vyakhya" id="RAM_k02_S109_V026_B001">तर्पयन् प्रतिज्ञां पालीयष्यामीमि शेषः ॥ 2.109.26 ॥</div><br/>
            </div>
            <div class="verse" type="shloka" id="RAM_k02_S109_V027">
                <div class="versetext" uvacha="Valmiki">संतुष्टपञ्चवर्गोऽहं लोकयात्रां प्रवाहये ।<br/> अकुहः श्रद्दधानः सन्कार्याकार्यविचक्षणः ॥ 2.109.27॥</div>
                <div class="vyakhya" id="RAM_k02_S109_V027_B001">संतुष्टपञ्चवर्गो मूलादिभिस्तुष्टपञ्चेन्द्रियवर्गः लोकयात्रां पितृवचनपालनव्यवहारं प्रवाहये प्रवाहरूपेण प्रवर्तयामीत्यर्थः । अकुहोऽकपटशीलः श्रद्दधानः आस्तिकः ॥ 2.109.27 ॥</div><br/>
            </div>
            <div class="verse" type="shloka" id="RAM_k02_S109_V028">
                <div class="versetext" uvacha="Valmiki">कर्मभूमिमिमां प्राप्य कर्तव्यं कर्म यच्छुभम् ।<br/> अग्निर्वायुश्च सोमश्च कर्मणां फलभागिनः ॥ 2.109.28॥</div>
                <div class="vyakhya" id="RAM_k02_S109_V028_B001">शुभकरणे हेतुःअग्निरित्यादि । यच्छुभं कर्म कर्तव्यं तेषां शुभकर्मणां तत्तल्लोकप्राप्तिः फलमिति भावः ॥ 2.109.28 ॥</div><br/>
            </div>
            <div class="verse" type="shloka" id="RAM_k02_S109_V029">
                <div class="versetext" uvacha="Valmiki">शतं ऋतूनामाहृत्य देवराट् त्रिदिवं गतः ।<br/> तपांस्युग्राणि चास्थाय दिवं प्राप्ता महर्षयः ॥ 2.109.29॥</div>
                <div class="vyakhya" id="RAM_k02_S109_V029_B001">शतमिति । अनेन पूर्वोक्तं समर्थितम् अतीतानागतज्ञेन्द्रादीनां तत्तत्फलानुभवेन तत्तद्भेदभागप्रमाण्यं दर्शितं च ॥ 2.109.29 ॥</div><br/>
            </div>
            <div class="verse" type="shloka" id="RAM_k02_S109_V030">
                <div class="versetext" uvacha="Valmiki">अमृष्यमाणः पुनरुग्रतेजा निशम्य तन्नास्तिकवाक्यहेतुम् ।<br/> अथाब्रवीत्तं नृपतेस्तनूजो विगर्हमाणो वचनानि तस्य ॥ 2.109.30॥</div>
                <div class="vyakhya" id="RAM_k02_S109_V030_B001">नास्तिकवाक्यहेतुं नास्ति परलोक इति वचनोपपादकम् <span class="quote">यदि भुक्तमिहान्येन</span> इत्याद्युक्तशुष्कतर्करूपम् अमृष्यमाणः जाबालिमिति शेषः । तस्य जाबालेः अनेन नास्तिकवृत्तयो ब्राह्मणा अपि राज्ञोऽवश्यं वाग्दण्डेन दण्ड्या इति सूचितम् ॥ 2.109.30 ॥</div><br/>
            </div>
            <div class="verse" type="shloka" id="RAM_k02_S109_V031">
                <div class="versetext" uvacha="Valmiki">सत्यं च धर्म च पराक्रमं च भूतानुकम्पां प्रियवादितां च ।<br/> द्विजातिदेवातिथिपूजनं च पन्थानमाहुस्त्रिदिवस्य सन्तः ॥ 2.109.31॥</div>
                <div class="vyakhya" id="RAM_k02_S109_V031_B001">पराक्रमश्चान्द्रायणादि तपः । यत इमानि त्रिदिवस्य पन्थानमाहुः सन्तः ॥ 2.109.31 ॥</div><br/>
            </div>
            <div class="verse" type="shloka" id="RAM_k02_S109_V032">
                <div class="versetext" uvacha="Valmiki">तेनैवमाज्ञाय यथावदर्थमेकोदयं संप्रतिपद्य विप्राः ।<br/> धर्म चरन्तः सकलं यथावत्काङ्क्षन्ति लोकागममप्रमत्ताः ॥ 2.109.32॥</div>
                <div class="vyakhya" id="RAM_k02_S109_V032_B001">यतश्च तेन सद्वचनेनैवमर्थमेकोदयं मुख्यफलवन्तं यथावदाज्ञाय श्रुत्वा संप्रतिपद्य श्रुत्यनुकूलतर्कैर्निर्णीय तं धर्ममप्रमत्ताः सावधाना यथावच्चरन्तो लोकागमं तत्तल्लोकप्राप्तिं काङ्क्षान्ति ॥ 2.109.32 ॥</div><br/>
            </div>
            <div class="verse" type="shloka" id="RAM_k02_S109_V033">
                <div class="versetext" uvacha="Valmiki">निन्दाम्यहं कर्म कृतं पितुस्तद्यस्त्वामगृह्णाद्विषमस्थबुद्धिम् ।<br/> बुद्ध्यानयैवंविधया चरन्तं सुनास्तिकं धर्मपथादपेतम् ॥ 2.109.33॥</div>
                <div class="vyakhya" id="RAM_k02_S109_V033_B001">अतः निन्दामीति । अनयानुपदोक्तया एवंविधया प्रत्यक्षैकप्रमाणवादिचार्वाकमत्तानुसारिण्या चरन्तं लोकनासायाटन्तम् अत एव नास्तिकत्वादिगुणयुक्तं विषमस्थबुद्धिमवैदिकदुर्मार्गप्रतिष्ठितबुद्धिं त्वां यो मे पिताऽग्रह्णाद्याजकत्वेनाङ्गीकृतवांस्तत्पितुः कर्म निन्दामि ॥ 2.109.33 ॥</div><br/>
            </div>
            <div class="verse" type="shloka" id="RAM_k02_S109_V034">
                <div class="versetext" uvacha="Valmiki">यथा हि चोरः स तथा हि बुद्धस्तथागतं नास्तिकमत्र विद्धि ।<br/> तस्माद्धि यः शक्यतमः प्रजानां स नास्तिकेनाभिमुखो बुधः स्यात् ॥ 2.109.34॥</div>
                <div class="vyakhya" id="RAM_k02_S109_V034_B001">बौद्धादयो राज्ञश्चोरवहण्ड्या इत्याहयथा हीति । बुद्धो बुद्धमतानुसारी तथा चोरवद्दण्ड्य इति हि प्रसिद्धम् । नास्तिकं चार्वाकं तथागतं तत्सदृशं चोरवद्दण्ड्यं विद्धि । नास्तिकविशेषस्तथागतः तमपि चोरवद्दण्ड्यमिति शेष इत्यन्ये । वेदप्रामाण्यापहर्तृत्वेन तेषामपि चोरत्वात् । हि निश्चयेन तस्मात्प्रजानामनुग्रहाय राज्ञा चोरवदेव दण्डयितुं शक्यतमो यः स चोरवदेव दण्ड्यः दण्डायोग्ये तु बुधो ब्राह्मणो नास्तिकेऽभिमुखो न स्यात् तत्संभाषणादि न कुर्वितेत्यर्थः, तुल्यन्यायाद्दण्डासमर्थो ब्राह्मणोऽपि तद्विमुखः स्यादिति सूचितम् ॥ 2.109.34 ॥</div><br/>
            </div>
            <div class="verse" type="shloka" id="RAM_k02_S109_V035">
                <div class="versetext" uvacha="Valmiki">त्वत्तो जनाः पूर्वतरे द्विजाश्च शुभानि कर्माणि बहूनि चक्रुः ।<br/> छित्त्वा सदेमं च परं च लोकं तस्माद्विजाः स्वस्ति कृतं हुतं च ॥ 2.109.35॥</div>
                <div class="vyakhya" id="RAM_k02_S109_V035_B001">अथ वेदोक्तधर्मे शिष्टाचारं प्रमाणयतियतः त्वत्तोऽन्ये इति शेषः, त्वदन्ये द्विजाः जनाः पूर्वतरे श्रेष्ठाः । आर्षमिदम् । <span class="quote">यदा</span> इति पाठे नाध्याहारापेक्षा तस्यैव यत इत्यर्थकत्वात् । बहूनि शुभानि चक्रुः इमं लोकं परं च लोकं छित्वा ऐहिकामुष्मिकफलकामनां त्यक्त्वापि वेदोक्तोऽयं धर्म इत्येतावतैव कर्माणि चक्रुरिति तात्पर्यम् । तस्माद्ये द्विजाः स्वस्ति अर्हिसा सत्यादिकम्, कृतं तपोदानपरोपकारादि, हुतं यज्ञादि कुर्वते वेदप्रामाण्यादेव ॥ 2.109.35 ॥</div><br/>
            </div>
            <div class="verse" type="shloka" id="RAM_k02_S109_V036">
                <div class="versetext" uvacha="Valmiki">धर्मे रताः सत्पुरुषैः समेतास्तेजस्विनो दानगुणप्रधानाः ।<br/> अहिंसका वीतमलाश्च लोके भवन्ति पूज्या मुनयः प्रधानाः ॥ 2.109.36॥</div>
                <div class="vyakhya" id="RAM_k02_S109_V036_B001">तथा धर्मे रता निष्ठावन्तो ये ते प्रधानाः श्रेष्ठामुनयो वसिष्ठाद्या ऋषयः पूज्या भवन्ति लोके न त्वादृशा इत्यर्थः ॥ 2.109.36 ॥</div><br/>
            </div>
            <div class="verse" type="shloka" id="RAM_k02_S109_V037">
                <div class="versetext" uvacha="Valmiki">इति ब्रुवन्तं वचनं सदोषं रामं महात्मानमदीनसत्त्वम् ।<br/> उवाच पथ्यं पुनरास्तिकं च सत्यं वचः सानुनयं च विप्रः ॥ 2.109.37॥</div>
                <div class="vyakhya" id="RAM_k02_S109_V037_B001">इति धिक्कृतो जाबालिः स्वविषयकोपशमनायाहइतीति । पथ्यं परमार्थम् ॥ 2.109.37 ॥</div><br/>
            </div>
            <div class="verse" type="shloka" id="RAM_k02_S109_V038">
                <div class="versetext" uvacha="Valmiki">न नास्तिकानां वचनं ब्रवीम्यहं न नास्तिकोऽहं न च नास्ति किंचन ।<br/> समीक्ष्य कालं पुनरास्तिकोऽभवं भवेय काले पुनरेव नास्तिकः ॥ 2.109.38॥</div>
                <div class="vyakhya" id="RAM_k02_S109_V038_B001">तदेवाहनेति । किंच न परलोकादि नास्तीति न, किं त्वस्त्येव । कालं पारलौकिकव्यवहारकालम् । काले लौकिकव्यवहारकाले । एवं च सर्वमतज्ञेन कालविशेषेऽन्यथावाग्व्यवहारेऽपि न तस्य नास्तिकत्वं भवतीति भावः ॥ 2.109.38 ॥</div><br/>
            </div>
            <div class="verse" type="shloka" id="RAM_k02_S109_V039">
                <div class="versetext" uvacha="Valmiki">स चापि कालोऽयमुपागतः शनैर्यथा मया नास्तिकवागुदीरिता ।<br/> निवर्तनार्थं तव राम कारणात्प्रसादनार्थं च मयैतदीरितम् ॥ 2.109.39॥</div>
                <div class="vyakhya" id="RAM_k02_S109_V039_B001">स चापि कालः लौकिकव्यवहारप्रयोजन इत्यर्थः । तत्प्रयोजनमाहनिवर्तनार्थमिति । निवर्तनरूपं प्रयोजनमुद्दिश्य कारणात्त्वदीयास्तिकत्वातिशयस्य लोकेतिप्रसिद्धिसंपादनरूपकारणान्नास्तिकवागुक्ता तादृशीं वार्णीं श्रुत्वा क्रुद्धस्य तव प्रसादनार्थं चैतन्न नास्तिकानामित्याद्युदीरितम् ॥ 2.109.39 ॥</div><br/>
            </div>
            <div class="authorline">इत्यार्षे श्रीमद्रामायणे वल्मीकीय आदिकाव्ये अयोध्याकाण्डे नवोत्तरशततमः सर्गः ॥ 109 ॥</div>
        </strong>
    </div>
</body>
</html>
        

            