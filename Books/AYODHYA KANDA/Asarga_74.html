<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title> Asarga_74 </title>
    <link rel="Textsheet" href="/Asarga_74.html">
    <link rel="stylesheet" type="text/css" href="/Books/style.css">
</head>
<body>
    <div class="page">
        <strong>
            <div class="section" id="RAM_k02_S074" type="sarga" data-name=" sarga" data-title="अयोध्याकाण्डे चतुःसप्ततितमः सर्गः"></div><br/>
            <h1>अयोध्याकाण्डे चतुःसप्ततितमः सर्गः </h1>
            <div class="verse" type="shloka" id="RAM_k02_S074_V001">
                <div class="versetext" uvacha="Valmiki">तां तथा गर्हयित्वा तु मातरं भरतस्तदा ।<br/> रोषेण महताविष्टः पुनरेवाब्रवीद्वचः ॥ 2.74.1॥ </div>
                <div class="vyakhya" id="RAM_k02_S074_V001_B001">तामिति ॥ 2.74.1 ॥</div><br/>
            </div>
            <div class="verse" type="shloka" id="RAM_k02_S074_V002">
                <div class="versetext" uvacha="Valmiki">राज्याद्भ्रंशस्व कैकेोय नृशंसे दुष्टचारिणि ।<br/> परित्यक्तासि धर्मेण मा मृतं रुदती भव ॥ 2.74.2॥</div>
                <div class="vyakhya" id="RAM_k02_S074_V002_B001">भ्रंशस्व भ्रष्टा भव वनं गच्छेत्यर्थः । मृतं भर्तारमुद्दिश्य रुदती मा भव धर्मत्यागेन भार्यापतिभावस्य नष्टत्वादिति भावः । केचित्तु परित्यक्तधर्मणस्ते पुत्रजीवनमसंभावितम्, अतो मा मां मृतं दृष्ट्वा रुदती भवेत्यर्थः । तव पुत्रमरणकृतः शोकोऽस्त्विति भाव इत्याहुः ॥ 2.74.2 ॥</div><br/>
            </div>
            <div class="verse" type="shloka" id="RAM_k02_S074_V003">
                <div class="versetext" uvacha="Valmiki">किं नु तेऽदृषयद्रामो राजा वा भृशधार्मिकः ।<br/> ययोर्मृत्युर्विवासश्च त्वत्कृते तुल्यमागतौ ॥ 2.74.3॥ </div>
                <div class="vyakhya" id="RAM_k02_S074_V003_B001">अदूषयत्त्वत्संबन्धि किं गुणादिकमदूषयत् । तुल्यं युगपत् ॥ 2.74.3 ॥</div><br/>
            </div>
            <div class="verse" type="shloka" id="RAM_k02_S074_V004">
                <div class="versetext" uvacha="Valmiki">भ्रूणहत्यामसि प्राप्ता कुलस्यास्य विनाशनात् ।<br/> कैकेयि नरकं गच्छ मा च तात सलोकताम् ॥ 2.74.4॥</div>
                <div class="vyakhya" id="RAM_k02_S074_V004_B001">तस्माद्भ्रूणहत्यां शाखाध्येतृब्रह्महत्यां प्राप्तासि उत्तमक्षत्रियस्य राज्ञो भर्तुर्वधाद्रामादीनां विवासनाच्चेति भावः । नरकं गच्छ प्राप्तकाले लोट् । नरक एव ते न्यायप्राप्त इत्यर्थः ॥ 2.74.4 ॥</div><br/>
            </div>
            <div class="verse" type="shloka" id="RAM_k02_S074_V005">
                <div class="versetext" uvacha="Valmiki">यत्त्वया हीदृशं पापं कृतं घोरेण कर्मणा ।<br/> सर्वलोकप्रियं हित्वा ममाप्यापादितं भयम् ॥ 2.74.5॥ </div>
                <div class="vyakhya" id="RAM_k02_S074_V005_B001">ईदृशं भर्तृमरणरामविवासनरूपम् । घोरेण कर्मणो घोरत्वं च सामान्यविषयवरद्वयस्येदृशविशेषविषयत्वकरणम् । सर्वलोकप्रियं रामं हित्वा विवास्य भयं कैकेयीपुत्रोऽयं तद्वदेव दुष्टस्वभाव इति लोककलङ्करूपम्, यद्वा त्वद्दोषतो रामो मां त्यक्ष्यतीति भयम्, यद्वा महापातकयुतायास्तव संसर्गेण पञ्चमपातकित्वरूपभयम् ॥ 2.74.5 ॥</div><br/>
            </div>
            <div class="verse" type="shloka" id="RAM_k02_S074_V006">
                <div class="versetext" uvacha="Valmiki">त्वत्कृते मे पिता वृत्तो रामश्चारण्यमाश्रितः ।<br/> अयशो जीवलोके च त्वयाहं प्रतिपादितः ॥ 2.74.6॥ </div>
                <div class="vyakhya" id="RAM_k02_S074_V006_B001">तदेवाह-- त्वदिति । जीवलोके च । चात्परलोके च प्रतिपादितः प्रापितः ॥ 2.74.6 ॥</div><br/>
            </div>
            <div class="verse" type="shloka" id="RAM_k02_S074_V007">
                <div class="versetext" uvacha="Valmiki">मातृरूपे ममामित्रे नृशंसे राज्यकामुके ।<br/> न तेऽहमभिभाष्योऽस्मि दुर्वृत्ते पतिघातिनि ॥ 2.74.7॥</div>
                <div class="vyakhya" id="RAM_k02_S074_V007_B001">न तेऽहमभिभाष्यः मत्संभाषणं त्वया न कार्यमित्यर्थः ॥ 2.74.7 ॥</div><br/>
            </div>
            <div class="verse" type="shloka" id="RAM_k02_S074_V008">
                <div class="versetext" uvacha="Valmiki">कौसल्या च सुमित्रा च याश्चान्या मम मातरः ।<br/> दुःखेन महताविष्टास्त्वां प्राप्य कुलदूषिणीम् ॥ 2.74.8॥ </div>
                <div class="vyakhya" id="RAM_k02_S074_V008_B001">न तेऽहमभिभाष्यः मत्संभाषणं त्वया न कार्यमित्यर्थः ॥ 2.74.8 ॥</div><br/>
            </div>
            <div class="verse" type="shloka" id="RAM_k02_S074_V009">
                <div class="versetext" uvacha="Valmiki">न त्वमश्वपतेः कन्या धर्मराजस्य धीमतः ।<br/> राक्षसी तत्र जातासि कुलप्रध्वंसिनी पितुः ॥ 2.74.9॥</div>
                <div class="vyakhya" id="RAM_k02_S074_V009_B001">न त्वमश्वपतेः कन्या तत्कुलोचिता कन्या न भवसीत्यर्थः । पितुरित्यस्य ममेति शेषः, यद्वा स्वपितुः कुलस्य प्रध्वंसिनी दुश्चरित्रत्वव्यवस्थापिका ॥ 2.74.9 ॥</div><br/>
            </div>
            <div class="verse" type="shloka" id="RAM_k02_S074_V010">
                <div class="versetext" uvacha="Valmiki">यत्त्वया धार्मिको रामो नित्यं सत्यपरायणः ।<br/> वनं प्रस्थापितो वीरः पितापि त्रिदिवं गतः ॥ 2.74.10॥</div>
                <div class="vyakhya" id="RAM_k02_S074_V010_B001">पिता मम गतो गमितः ॥ 2.74.10 ॥</div><br/>
            </div>
            <div class="verse" type="shloka" id="RAM_k02_S074_V011">
                <div class="versetext" uvacha="Valmiki">यत्प्रधानासि तत्पापं मयि पित्रा विना कृते ।<br/> भ्रातृभ्यां च परित्यक्ते सर्वलोकस्य चाप्रिये ॥ 2.74.11॥</div>
                <div class="vyakhya" id="RAM_k02_S074_V011_B001">यत्प्रधाना यत्पापप्रधाना तत्पापं तत्पापफलम् । पितृभ्रातृरहितेऽत एव त्वन्निमित्तं सर्वलोकाप्रिये मयि वृत्तं तद्राहित्यरूपं सर्वलोकाप्रियत्वरूपं च ॥ 2.74.11 ॥</div><br/>
            </div>
            <div class="verse" type="shloka" id="RAM_k02_S074_V012">
                <div class="versetext" uvacha="Valmiki">कौसल्यां धर्मसंयुक्तां वियुक्तां पापनिश्चये ।<br/> कृत्वा कं प्राप्स्यसे ह्यद्य लोकं निरयगामिनी ॥ 2.74.12॥ </div>
                <div class="vyakhya" id="RAM_k02_S074_V012_B001">हे पापनिश्चये वियुक्तां पतिपुत्रवियुक्तां कृत्वा कं लोकं कं नरकलोकम् ॥ 2.74.12 ॥</div><br/>
            </div>
            <div class="verse" type="shloka" id="RAM_k02_S074_V013">
                <div class="versetext" uvacha="Valmiki">किं नावबुध्यसे क्रूरे नियतं बन्धुसंश्रयम् ।<br/> ज्येष्ठं पितृसमं रामं कौसल्यायात्मसंभवम् ॥ 2.74.13॥</div>
                <div class="vyakhya" id="RAM_k02_S074_V013_B001">बन्धुसंश्रयं बन्धूनामाश्रयभूतम् । कौसल्याया आत्मसंभवमौरसं सन्धिस्त्वार्षः एवंगुणविशिष्टं किं नावबुध्यसे न जानासीत्यर्थः ॥ 2.74.13 ॥</div><br/>
            </div>
            <div class="verse" type="shloka" id="RAM_k02_S074_V014">
                <div class="versetext" uvacha="Valmiki">अङ्गप्रत्यङ्गजः पुत्रो हृदयाच्चाभिजायते ।<br/> तस्मात्प्रियतरो मातुः प्रिया एव तु बान्धवाः ॥ 2.74.14॥</div>
                <div class="vyakhya" id="RAM_k02_S074_V014_B001">अस्त्वौरसस्ततः किं तत्राह अङ्गेत्यादि । अङ्गानि मुखवक्षउदरपाणिपादरूपाणि प्रत्यङ्गानि नेत्राङ्गुल्यादीनि । एतेन <span class="quote">अङ्गादङ्गात्संभवसि</span> इति श्रुतौ वीप्सयाऽङ्गप्रत्यङ्गग्रहणं सूचितम्</span> । एतेन तस्य सर्वाङ्गतेजःसंभूतत्वं दर्शितम् । <span class="quote">यदेतद्रेतस्तत्सर्वेभ्योऽङ्गेभ्यस्तेजः संभूतम्</span> इति श्रुतेः । स्त्रिया रक्तमेव रेतः हृदयं हृदयपुण्डरीकमात्माधिष्ठानम् । अनेन <span class="quote">हृदयादधिजायसे</span> इति श्रुत्यर्थ उक्तः । यदेवं तस्मान्मातुरौरसः पुत्रः प्रियतरः <span class="quote">आत्मा वै पुत्रनामासि</span> इति श्रुतेः । निरुपाधिप्रेमास्पदत्वं चात्मनः सर्वलोकसिद्धमेव । बान्धवाः पितृमात्रादयः प्रिया एव, न तु प्रियतराः । एवं चौरसवियोगदुःखमतिदुःसहमिति भावः । <span class="quote">प्रियत्वान्न तु बान्धवः</span> इति पाठं मत्वा तीर्थेनेत्थं व्याख्यातम् प्रियत्वादेव न बान्धवो बन्धुदत्तपुत्रादिवन्न भवतीति । तत्र नार्थसामञ्जस्यमिति कतकसंमतापाठ एव ज्यायान् ॥ 2.74.14 ॥</div><br/>
            </div>
            <div class="verse" type="shloka" id="RAM_k02_S074_V015">
                <div class="versetext" uvacha="Valmiki">अन्यदा किल धर्मज्ञा सुरभिः सुरसंमता ।<br/> वहमानौ ददर्शोर्व्यां पुत्रौ विगतचेतसौ ॥ 2.74.15॥ </div>
                <div class="vyakhya" id="RAM_k02_S074_V015_B001">अत्रार्थे इतिहासमाह अन्यदेति । कस्मिंश्चित्पूर्वकाल इत्यर्थः । सुरभिः कामधेनुः किलेत्यैतिह्ये । धर्मज्ञाः पुराविदो वृद्धा एवं वदन्ति किलेत्यर्थः । वहमानौ हलम् ॥ 2.74.15 ॥</div><br/>
            </div>
            <div class="verse" type="shloka" id="RAM_k02_S074_V016">
                <div class="versetext" uvacha="Valmiki">तावर्धदिवसं श्रान्तौ दृष्ट्वा पुत्रौ महीतले ।<br/> रुरोद पुत्रशोकेन बाष्पपर्याकुलेक्षणम् ॥ 2.74.16॥</div>
                <div class="vyakhya" id="RAM_k02_S074_V016_B001">अर्धदिवसं दिवसस्यार्धं व्याप्य वहनेन श्रान्तौ दृष्ट्वा । पुत्रौ स्वाङ्गजौ कुतोऽपि हेतोर्भुवं गतौ । वक्ष्यति च-- मम कायात्प्रसूताविति ॥ 2.74.16 ॥</div><br/>
            </div>
            <div class="verse" type="shloka" id="RAM_k02_S074_V017">
                <div class="versetext" uvacha="Valmiki">अधस्ताङ्गजतस्तस्याः सुरराज्ञो महात्मनः ।<br/> विन्दवः पतिता गात्रे सूक्ष्माः सुरभिगन्धिनः॥ 2.74.17॥</div>
                <div class="vyakhya" id="RAM_k02_S074_V017_B001">सुरराज्ञः सुरराजस्य अनित्यत्वान्न टच् ॥ 2.74.17 ॥</div><br/>
            </div>
            <div class="verse" type="shloka" id="RAM_k02_S074_V018">
                <div class="versetext" uvacha="Valmiki">निरीक्षमाणस्तां शक्रो ददर्श सुरभि स्थिताम् ।<br/> आकाशे विष्ठितां दीनां रुदतीं भृशदुःखिताम् ॥ 2.74.18॥</div>
                <div class="vyakhya" id="RAM_k02_S074_V018_B001">सुरराज्ञः सुरराजस्य अनित्यत्वान्न टच् ॥ 2.74.18 ॥</div><br/>
            </div>
            <div class="verse" type="shloka" id="RAM_k02_S074_V019">
                <div class="versetext" uvacha="Valmiki">तां दृष्ट्वा शोकसंतप्तां वज्रपाणिर्यशस्विनीम् ।<br/> इन्द्रः प्राञ्जलिरुद्विग्नः सुरराजोऽब्रवीद्वचः ॥ 2.74.19॥ </div>
                <div class="vyakhya" id="RAM_k02_S074_V019_B001">सुरराज्ञः सुरराजस्य अनित्यत्वान्न टच् ॥ 2.74.19 ॥</div><br/>
            </div>
            <div class="verse" type="shloka" id="RAM_k02_S074_V020">
                <div class="versetext" uvacha="Valmiki">भयं कच्चिन्न चास्मासु कुतश्चिद्विद्यते महत् ।<br/> कुतोनिमित्तः शोकस्ते ब्रूहि सर्वहितेषिणि ॥ 2.74.20॥ </div>
                <div class="vyakhya" id="RAM_k02_S074_V020_B001">अस्मास्वमरेषु । कुतोनिमित्तः किंनिमित्तकः कुत इत्याद्यादित्वात्प्रथमार्थे तसिः । नचास्मास्विति नञि काकुर्द्रष्टव्या ॥ 2.74.20॥</div><br/>
            </div>
            <div class="verse" type="shloka" id="RAM_k02_S074_V021">
                <div class="versetext" uvacha="Valmiki">एवमुक्ता तु सुरभिः सुरराजेन धीमता ।<br/> प्रत्युवाच ततो धीरा वाक्यं वाक्यविशारदा ॥ 2.74.21॥ </div>
                <div class="vyakhya" id="RAM_k02_S074_V021_B001">अस्मास्वमरेषु । कुतोनिमित्तः किंनिमित्तकः कुत इत्याद्यादित्वात्प्रथमार्थे तसिः । नचास्मास्विति नञि काकुर्द्रष्टव्या ॥ 2.74.21 ॥</div><br/>
            </div>
            <div class="verse" type="shloka" id="RAM_k02_S074_V022">
                <div class="versetext" uvacha="Valmiki">शान्तं पापं न वः किंचित्कुतश्चिदमराधिप ।<br/> अहं तु मग्नौ शोचामि स्वपुत्रौ विषमे स्थितौ ॥ 2.74.22॥ </div>
                <div class="vyakhya" id="RAM_k02_S074_V022_B001">किंचिदपि भयं कुतोऽपि हेतोर्युष्माकं नास्ति । शान्तं पापमित्यादिकमनुचितश्रवणजदोषनिवर्तको वचनविशेषो युष्मद्दुःखजनकं पापं शान्तमित्यर्थः । किं त्वहं मग्नौ दुःखमाग्नौ विषमे देशे स्थितौ कर्षकेण प्रतोदादिना वध्यमानौ ताड्यमानौ दृष्ट्वा शोचामि ॥ 2.74.22 ॥</div><br/>
            </div>
            <div class="verse" type="shloka" id="RAM_k02_S074_V023">
                <div class="versetext" uvacha="Valmiki">एतौ दृष्ट्वा कृशौ दीनौ सूर्यरश्मिप्रतापितौ ।<br/> वध्यमानौ बलीवर्दौ कर्षकेण दुरात्मना ॥ 2.74.23॥ </div>
                <div class="vyakhya" id="RAM_k02_S074_V023_B001">किंचिदपि भयं कुतोऽपि हेतोर्युष्माकं नास्ति । शान्तं पापमित्यादिकमनुचितश्रवणजदोषनिवर्तको वचनविशेषो युष्मद्दुःखजनकं पापं शान्तमित्यर्थः । किं त्वहं मग्नौ दुःखमाग्नौ विषमे देशे स्थितौ कर्षकेण प्रतोदादिना वध्यमानौ ताड्यमानौ दृष्ट्वा शोचामि ॥ 2.74.23 ॥</div><br/>
            </div>
            <div class="verse" type="shloka" id="RAM_k02_S074_V024">
                <div class="versetext" uvacha="Valmiki">मम कायात्प्रसूतौ हि दुःखितौ भारपीडितौ।<br/> यौ दृष्ट्वा परितप्येऽहं नास्ति पुत्रसमः प्रियः ॥ 2.74.24॥ </div>
                <div class="vyakhya" id="RAM_k02_S074_V024_B001">नास्ति पुत्रसमः प्रिय इति सुरभिवचनोपसंहारः ॥ 2.74.24 ॥</div><br/>
            </div>
            <div class="verse" type="shloka" id="RAM_k02_S074_V025">
                <div class="versetext" uvacha="Valmiki">यस्याः पुत्रसहसैस्तु कृत्स्नं व्याप्तमिदं जगत् ।<br/> तां दृष्ट्वा रुदतीं शक्रो न सुतान्मन्यते परम् ॥ 2.74.25॥</div>
                <div class="vyakhya" id="RAM_k02_S074_V025_B001">अथेन्द्रव्यापारमाह यस्या इति । पुत्रसहस्रैः साक्षात्पुत्रसंतानपतितैः । तां रुदतीं दृष्ट्वा इन्द्रोऽपि सुतात्परमधिकं किमपि न मन्यते ॥ 2.74.25 ॥</div><br/>
            </div>
            <div class="verse" type="shloka" id="RAM_k02_S074_V026">
                <div class="versetext" uvacha="Valmiki">इन्द्रो ह्यश्श्रुनिपातं तं स्वगात्रे पुण्यगन्धिनम् ।<br/> सुरभि मन्यते दृष्ट्वा भूयसीं तामिहेश्वरः ॥ 2.74.26॥ </div>
                <div class="vyakhya" id="RAM_k02_S074_V026_B001">इह संसारे भूयसीं सर्वोत्कृष्टाम् ॥ 2.74.26 ॥</div><br/>
            </div>
            <div class="verse" type="shloka" id="RAM_k02_S074_V027">
                <div class="versetext" uvacha="Valmiki">समाप्रतिमवृत्ताया लोकधारणकाम्यया ।<br/> श्रीमत्या गुणमुख्यायाः स्वभावपरिचेष्टया ॥ 2.74.27॥ </div>
                <div class="vyakhya" id="RAM_k02_S074_V027_B001">समं सर्वप्राण्यनुग्रहे वैषम्यरहितमप्रतिमं सर्वोत्तमं वृत्तं चरित्रं यस्याः श्रीमत्या इष्टदानैश्वर्यशक्तिमत्याः गुणमुख्यायाः सत्यरूपमुख्यागुणवत्या लोकधारणकाम्यया प्रवृत्ताया इति शेषः । स्वभावपरिचेष्टया <span class="quote">आहारनिद्राभयमैथुनानि सामान्यमेतत्पशुभिर्नराणाम्</span> इति सामान्यप्राप्तमिथुनीभावलक्षणया ॥ 2.74.27 ॥</div><br/>
            </div>
            <div class="verse" type="shloka" id="RAM_k02_S074_V028">
                <div class="versetext" uvacha="Valmiki">यस्याः पुत्रसहस्राणि सापि शोचति कामधुक् ।<br/> किं पुनर्या विना रामं कौसल्या वर्तयिष्यति ॥ 2.74.28॥</div>
                <div class="vyakhya" id="RAM_k02_S074_V028_B001">यस्याः पुत्रसहस्राणि सन्तानपरंपराद्वारेण सन्ति सापि शोचति, किं पुनर्मानुषी एकपुत्रा कौसल्या रामं विना वर्तयिष्यति जीविष्यति शोकेन विशिष्टा सतीति शेषः । इदं किं वक्तव्यमित्यर्थः ॥ 2.74.28 ॥</div><br/>
            </div>
            <div class="verse" type="shloka" id="RAM_k02_S074_V029">
                <div class="versetext" uvacha="Valmiki">एकपुत्रा च साध्वी च विवत्सेयं त्वया कृता ।<br/> तस्मात्त्वं सततं दुःखं प्रेत्य चेह च लप्स्यसे ॥ 2.74.29॥</div>
                <div class="vyakhya" id="RAM_k02_S074_V029_B001">विवत्सा विवत्सेव । यदेवं तस्मादिति ॥ 2.74.29 ॥</div><br/>
            </div>
            <div class="verse" type="shloka" id="RAM_k02_S074_V030">
                <div class="versetext" uvacha="Valmiki"> अहं त्वपचिति भ्रातुः पितुश्च सकलामिमाम् ।<br/> वर्धनं यशसश्चापि करिष्यामि न संशयः ॥ 2.74.30॥ </div>
                <div class="vyakhya" id="RAM_k02_S074_V030_B001">अपचितिं पूजां पितुरिमां वक्ष्यमाणौर्ध्वदेहिकक्रियारूपां पूजां करिष्यामीत्यपकर्षः ॥ 2.74.30 ॥</div><br/>
            </div>
            <div class="verse" type="shloka" id="RAM_k02_S074_V031">
                <div class="versetext" uvacha="Valmiki">आनाय्य च महाबाहुं कोशलेन्द्रं महाबलम् ।<br/> स्वयमेव प्रवेक्ष्यामि वनं मुनिनिषेवितम् ॥ 2.74.31॥</div>
                <div class="vyakhya" id="RAM_k02_S074_V031_B001">अथ यशोवर्धनं भ्रातृपूजां चाह-- आनाय्येत्यादि । महाबाहुं रामं वनं प्रवेक्ष्यामि तद्व्रतसमाप्तये तत्प्रतिनिधितयेति भावः ॥ 2.74.31 ॥</div><br/>
            </div>
            <div class="verse" type="shloka" id="RAM_k02_S074_V032">
                <div class="versetext" uvacha="Valmiki">नह्यहं पापसंकल्पे पापे पापं त्वया कृतम् ।<br/> शक्तो धारयितुं पौरैरश्रुकण्ठैर्निरीक्षितः ॥ 2.74.32॥ </div>
                <div class="vyakhya" id="RAM_k02_S074_V032_B001">पापं ज्येष्ठविवासनपूर्वकं कनिष्ठराज्यरूपम् ॥ 2.74.32 ॥</div><br/>
            </div>
            <div class="verse" type="shloka" id="RAM_k02_S074_V033">
                <div class="versetext" uvacha="Valmiki">सा त्वमग्निं प्रविश वा स्वयं वा विश दण्डकान् ।<br/> रज्जुं बध्वाथवा कण्ठे नहि तेऽन्यत्परायणम् ॥ 2.74.33॥ </div>
                <div class="vyakhya" id="RAM_k02_S074_V033_B001">अस्य मरणान्तमेव प्रायश्चित्तमित्याह सेति । बुद्धिपूर्वकृतमहापापेत्यर्थः । कण्ठे रज्जुं बद्धेत्यस्य म्रियस्वेति शेषः । परायणं गतिः ॥ 2.74.33 ॥</div><br/>
            </div>
            <div class="verse" type="shloka" id="RAM_k02_S074_V034">
                <div class="versetext" uvacha="Valmiki">अहमप्यवनीं प्राप्ते रामे सत्यपराक्रमे ।<br/> कृतकृत्यो भविष्यामि विप्रवासितकल्मषः ॥ 2.74.34॥ </div>
                <div class="vyakhya" id="RAM_k02_S074_V034_B001">विप्रवासितकल्मषो दूरीकृतकलङ्कः ॥ 2.74.34 ॥</div><br/>
            </div>
            <div class="verse" type="shloka" id="RAM_k02_S074_V035">
                <div class="versetext" uvacha="Valmiki">इति नाग इवारण्ये तोमराङ्कुशतोदितः ।<br/> पपात सुवि संक्रुद्धो निःश्वसन्निव पन्नगः ॥ 2.74.35॥</div>
                <div class="vyakhya" id="RAM_k02_S074_V035_B001">इतीत्यस्य विलप्येति शेषः । <span class="quote">नाग इवारण्यस्तोमर</span> इति पाठान्तरम् । संक्रुद्धः पन्नग इव श्वसन्नित्यन्वयः । पाठान्तरेऽरण्ये तत्संबन्धिनि बन्धनस्थाने तोमराङ्कुशतोदितो नाग इवेत्यर्थः । भुवि पपात भरत इति शेषः ॥ 2.74.35 ॥</div><br/>
            </div>
            <div class="verse" type="shloka" id="RAM_k02_S074_V036">
                <div class="versetext" uvacha="Valmiki">संरक्तनेत्रः शिथिलाम्बरस्तथा विधूतसर्वाभरणः परंतपः ।<br/> बभूव भूमौ पतितो नृपात्मजः शचीपतेः केतुरिवोत्सवक्षये ॥ 2.74.36॥ </div>
                <div class="vyakhya" id="RAM_k02_S074_V036_B001">शचीपतेः केतुरिन्द्रध्वजः । उत्सवक्षय उत्सवान्ते ॥ 2.74.36 ॥</div><br/>
            </div>
            <div class="authorline">इत्यार्षे श्रीमद्रामायणे वल्मीकीय आदिकाव्ये अयोध्याकाण्डे चतुःसप्ततितमः सर्गः ॥ 74 ॥</div>
        </strong>
    </div>
</body>
</html>
        

            