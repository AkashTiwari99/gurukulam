<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title> Asarga_81 </title>
    <link rel="Textsheet" href="/Asarga_81.html">
    <link rel="stylesheet" type="text/css" href="/Books/style.css">
</head>
<body>
    <div class="page">
        <strong>
            <div class="section" id="RAM_k02_S081" type="sarga" data-name=" sarga" data-title="अयोध्याकाण्डे एकाशीतितमः सर्गः"></div><br/>
            <h1>अयोध्याकाण्डे एकाशीतितमः सर्गः </h1>
            <div class="verse" type="shloka" id="RAM_k02_S081_V001">
                <div class="versetext" uvacha="Valmiki">ततो नान्दीमुखीं रात्रिं भरतं सूतमागधाः ।<br/> तुष्टुवुः सविशेषज्ञाः स्तवैर्मङ्गलसंस्तवैः ॥ 2.81.1॥ </div>
                <div class="vyakhya" id="RAM_k02_S081_V001_B001">नान्दीमुखीं भरताभिषेकाय वसिष्ठेन करिष्यमाणनान्दीमुखाद्यभ्युदयप्राग्वर्तिनीम् । रामानयनाभ्युदयप्रारम्भयुक्ता नान्दीमुखीति कश्चित् रात्रिमल्पावशेषां दृष्ट्वेति शेषः । सविशेषज्ञा राजनि राजपुत्रे चापेक्षितविशेषस्तवं जानन्ति तादृशाः मङ्गलसंस्तवैर्मङ्गलप्रतिपादकैः ॥ 2.81.1 ॥</div><br/>
            </div>
            <div class="verse" type="shloka" id="RAM_k02_S081_V002">
                <div class="versetext" uvacha="Valmiki">सुवर्णकोणाभिहतः प्राणदद्यामदुन्दुभिः ।<br/> दध्छुः शङ्खांश्च शतशो वाद्यांश्चोच्चावचस्वरान् ॥ 2.81.2॥ </div>
                <div class="vyakhya" id="RAM_k02_S081_V002_B001">सुवर्णकोणः सुवर्णदण्डः, यामदुन्दुभिर्यामावसानसूचको दुन्दुभिः उच्चावचानुच्चावचस्वरान्वाद्यान्वाद्यविशेषान्दध्मुः । <span class="quote">नान्द्यान्</span> इति पाठः पङ्गलादीनित्यर्थ इति तीर्थः ॥ 2.81.2 ॥</div><br/>
            </div>
            <div class="verse" type="shloka" id="RAM_k02_S081_V003">
                <div class="versetext" uvacha="Valmiki">स तूर्यघोषः सुमहान्दिवमापूरयन्निव ।<br/> भरतं शोकसंतप्तं भूयः शोकैररन्धयत् ॥ 2.81.3॥</div>
                <div class="vyakhya" id="RAM_k02_S081_V003_B001">शोकैः शोकोत्पादनैः अरन्धयद्धिनस्ति स्म । <span class="quote">रध पाकहिंसनयोः</span> ॥ 2.81.3 ॥</div><br/>
            </div>
            <div class="verse" type="shloka" id="RAM_k02_S081_V004">
                <div class="versetext" uvacha="Valmiki">ततः प्रबुद्धो भरतस्तं घोषं संनिवर्त्य च ।<br/> नाहं राजेति चोक्त्वा तं शत्रुघ्नमिदमब्रवीत् ॥ 2.81.4॥ </div>
                <div class="vyakhya" id="RAM_k02_S081_V004_B001">शोकैः शोकोत्पादनैः अरन्धयद्धिनस्ति स्म । <span class="quote">रध पाकहिंसनयोः</span> ॥ 2.81.4॥</div><br/>
            </div>
            <div class="verse" type="shloka" id="RAM_k02_S081_V005">
                <div class="versetext" uvacha="Valmiki">पश्य शत्रुघ्न कैकेय्या लोकस्यापकृतं महत् ।<br/> विसृज्य मयि दुःखानि राजा दशरथो गतः ॥ 2.81.5॥ </div>
                <div class="vyakhya" id="RAM_k02_S081_V005_B001">कैकेय्या हेतुना मद्विषये जायमानं लोकस्य सूतमागधादेरपकृतमनुचितं कर्म पश्य । एवंरूपाणि दुःखानि दुःखकराणि मयि विसृज्य राजा गतः ॥ 2.81.5 ॥</div><br/>
            </div>
            <div class="verse" type="shloka" id="RAM_k02_S081_V006">
                <div class="versetext" uvacha="Valmiki">तस्यैषा धर्मराजस्य धर्ममूला महात्मनः ।<br/> परिभ्रमति राजश्रीनौरिवाकर्णिका जले ॥ 2.81.6॥</div>
                <div class="vyakhya" id="RAM_k02_S081_V006_B001">तस्य योगतस्तस्येत्यर्थः, अकर्णिका अकर्णधारा । <span class="quote">अकण्टका</span> इति पाठः कण्टको नाविकस्तद्रहितेत्यर्थ इति कतकः ॥ 2.81.6 ॥</div><br/>
            </div>
            <div class="verse" type="shloka" id="RAM_k02_S081_V007">
                <div class="versetext" uvacha="Valmiki">यो हि नः सुमहानाथः सोऽपि प्रव्राजितो वने ।<br/> अनया धर्ममुत्सृज्य मात्रा मे राघवः स्वयम् ॥ 2.81.7॥</div>
                <div class="vyakhya" id="RAM_k02_S081_V007_B001">तस्य योगतस्तस्येत्यर्थः, अकर्णिका अकर्णधारा । <span class="quote">अकण्टका</span> इति पाठः कण्टको नाविकस्तद्रहितेत्यर्थ इति कतकः ॥ 2.81.7 ॥</div><br/>
            </div>
            <div class="verse" type="shloka" id="RAM_k02_S081_V008">
                <div class="versetext" uvacha="Valmiki">इत्येवं भरतं वीक्ष्य विलपन्तमचेतनम् ।<br/> कृपणा रुरुदुः सर्वाः सुस्वरं योषितस्तदा ॥ 2.81.8॥ </div>
                <div class="vyakhya" id="RAM_k02_S081_V008_B001">तस्य योगतस्तस्येत्यर्थः, अकर्णिका अकर्णधारा । <span class="quote">अकण्टका</span> इति पाठः कण्टको नाविकस्तद्रहितेत्यर्थ इति कतकः ॥ 2.81.8 ॥</div><br/>
            </div>
            <div class="verse" type="shloka" id="RAM_k02_S081_V009">
                <div class="versetext" uvacha="Valmiki">तथा तस्मिन्विलपति वसिष्ठो राजधर्मवित् ।<br/> सभामिक्ष्वाकुनाथस्य प्रविवेश महायशाः ॥ 2.81.9॥ </div>
                <div class="vyakhya" id="RAM_k02_S081_V009_B001">राजधर्मविद्राजपुरोहितकर्तव्यधर्मवेत्ता । अतः स्वकृत्यं स्वयं संपादयतीत्याह सभामित्यादि ॥ 2.81.9 ॥</div><br/>
            </div>
            <div class="verse" type="shloka" id="RAM_k02_S081_V010">
                <div class="versetext" uvacha="Valmiki">शातकुम्भमयीं रम्यां मणिहेमसमाकुलाम् ।<br/> सुधर्मामिव धर्मात्मा सगणः प्रत्यपद्यत ॥ 2.81.10॥ </div>
                <div class="vyakhya" id="RAM_k02_S081_V010_B001">तद्विशेषणम् शातकुम्भमयीत्यादि । सगणः सशिष्यगणः ॥ 2.81.10 ॥</div><br/>
            </div>
            <div class="verse" type="shloka" id="RAM_k02_S081_V011">
                <div class="versetext" uvacha="Valmiki">स काञ्चनमयं पीठं स्वस्त्यास्तरणसंदवृतम् ।<br/> अध्यास्त सर्ववेदज्ञो दूताननुशशास च ॥ 2.81.11॥ </div>
                <div class="vyakhya" id="RAM_k02_S081_V011_B001">स्वस्त्यास्तरणसंवृतं स्वस्तिकाकारमण्डलवदास्तरणसंवृतं पीठमध्यास्त, ततो दूताननुशशास च ॥ 2.81.11 ॥</div><br/>
            </div>
            <div class="verse" type="shloka" id="RAM_k02_S081_V012">
                <div class="versetext" uvacha="Valmiki">ब्राह्मणान्क्षत्रियान्योधानमात्यान्गणवल्लभान् ।<br/> क्षिप्रमानयताव्यग्राः कृत्यमात्ययिकं हि नः॥ 2.81.12॥</div>
                <div class="vyakhya" id="RAM_k02_S081_V012_B001">गणवल्लभाः सेनानायकाः । आत्ययिकं कालविलम्बासहिष्णु ॥ 2.81.12 ॥</div><br/>
            </div>
            <div class="verse" type="shloka" id="RAM_k02_S081_V013">
                <div class="versetext" uvacha="Valmiki">सराजपुत्रं शत्रुघ्नं भरतं च यशस्विनम् ।<br/> युधाजितं सुमन्त्रं च ये च तत्र हिता जनाः ॥ 2.81.13॥  </div>
                <div class="vyakhya" id="RAM_k02_S081_V013_B001">सराजपुत्रं राजपुत्रैरितरैः सहितं शत्रुघ्नं युधाजिन्नामा कश्चिन्मन्त्री ये च हिता जनास्तांश्चानयत ॥ 2.81.13 ॥</div><br/>
            </div>
            <div class="verse" type="shloka" id="RAM_k02_S081_V014">
                <div class="versetext" uvacha="Valmiki">ततो हलहलाशब्दो महान्समुदपद्यत ।<br/> रथैरश्वैर्गजैश्चापि जनानामुपगच्छताम् ॥ 2.81.14॥</div>
                <div class="vyakhya" id="RAM_k02_S081_V014_B001">हलहलेति शब्दानुकरणम् ॥ 2.81.14 ॥</div><br/>
            </div>
            <div class="verse" type="shloka" id="RAM_k02_S081_V015">
                <div class="versetext" uvacha="Valmiki">ततो भरतमायान्तं शतक्रतुमिवामराः ।<br/> प्रत्यनन्दन्प्रकृतयो यथा दशरथं तथा ॥ 2.81.15॥ </div>
                <div class="vyakhya" id="RAM_k02_S081_V015_B001">हलहलेति शब्दानुकरणम् ॥ 2.81.15 ॥</div><br/>
            </div>
            <div class="verse" type="shloka" id="RAM_k02_S081_V016">
                <div class="versetext" uvacha="Valmiki">ह्रद इव तिमिनागसंवृतः स्तिमितजलो मणिशङ्खशर्करः ।<br/> दशरथसुतशोभिता सभा सदशरथेव बभूव सा पुरा ॥ 2.81.16॥</div>
                <div class="vyakhya" id="RAM_k02_S081_V016_B001">ह्रद इव सभा । ह्रदोऽत्र सामुद्रः । भिन्नलिङ्गत्वेऽपि सहृदयोद्वेगाभावाच्चन्द्र इव मुखमितिवन्न दुष्टोपमा । तिमिरनेकयोजनयामविस्तारो मत्स्यः, नागा जलगजाः सर्पाश्च, मणयो मुक्ताद्याः, शर्कराः सुवर्णखनिमृत्तिकाः सभायां जलस्थाने सभातेजः एतदेव ध्वनयता स्तिमितजल इत्युक्तम् । चित्रस्थतिमिनागसंवृतत्वं मणयश्च स्तम्भादिषु विद्यन्त एव । शङ्खाश्चित्रेषु स्वर्णशर्करास्थाने । कुट्टिमादौ स्वर्णलेपः । प्रकारान्तरेण जलादिवर्णने तु कलेर्न्यूनता दोषः । मम तु विभक्तिपरिणामेनैषामेव सभायामप्यन्वयान्न दोषः । एतेन वशिष्ठो जलम्, तिमिनागौ भरतशत्रुघ्नौ, मण्यादयोऽमात्यपौरजानपदा इति कतकोक्तमपास्तम् । दशरथसुतशोभिता सभा पुरा सदशरथा सभेव बभाविति योजना । पितृसमानाकारत्वात्पुत्रस्येदानीमपि सदशरथेवेत्युत्प्रेक्षा, पुरा यथेत्यंशे उपमेति तयोरत्र संसृष्टिः ॥ 2.81.16 ॥</div><br/>
            </div>
            <div class="authorline">इत्यार्षे श्रीमद्रामायणे वल्मीकीय आदिकाव्ये अयोध्याकाण्डे एकाशीतितमः सर्गः ॥ 81 ॥</div>
        </strong>
    </div>
</body>
</html>
        

            