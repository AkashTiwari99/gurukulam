<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title> Asarga_105 </title>
    <link rel="Textsheet" href="/Asarga_105.html">
    <link rel="stylesheet" type="text/css" href="/Books/style.css">
</head>
<body>
    <div class="page">
        <strong>
            <div class="section" id="RAM_k02_S105" type="sarga" data-name=" sarga" data-title="अयोध्याकाण्डे पञ्चोत्तरशततमः सर्गः"></div><br/>
            <h1>अयोध्याकाण्डे पञ्चोत्तरशततमः सर्गः </h1>
            <div class="verse" type="shloka" id="RAM_k02_S105_V001">
                <div class="versetext" uvacha="Valmiki">ततः पुरुषसिंहानां वृतानां तैः सुहृद्गणैः ।<br/> शोचतामेव रजनी दुःखेन व्यत्यवर्तत ॥ 2.105.1॥</div>
                <div class="vyakhya" id="RAM_k02_S105_V001_B001">पूर्वसर्गान्तोक्तरीत्या सुहृद्गणवृत्तत्वम् । शोचतां पितृपरणदुःखेन ॥ 2.105.1 ॥</div><br/>
            </div>
            <div class="verse" type="shloka" id="RAM_k02_S105_V002">
                <div class="versetext" uvacha="Valmiki">रजन्यां सुप्रभातायां भ्रातरस्ते सुहृद्वृताः ।<br/> मन्दाकिन्यां हुतं जप्यं कृत्वा राममुपागमन् ॥ 2.105.2॥</div>
                <div class="vyakhya" id="RAM_k02_S105_V002_B001">मन्दाकिन्यां तत्तीरे हुतं प्रातरौपासनहोमम् जप्यं गायत्रीजपम् । <span class="quote">द्वारम्</span> इति पाठे उटजद्वारमित्यर्थ इति केचित् तन्न, उत्तरसर्गे मन्दाकिनीतीरे राममुवाचेत्युक्तेः तस्मात् <span class="quote">रामम्</span> इति पाठो रामाधिष्ठितनदीतीरमित्यर्थ उचितः ॥ 2.105.2 ॥</div><br/>
            </div>
            <div class="verse" type="shloka" id="RAM_k02_S105_V003">
                <div class="versetext" uvacha="Valmiki">तूष्णीं ते समुपासीना न कश्चित्किंचिदब्रवीत् ।<br/> भरतस्तु सुहृन्मध्ये रामं वचनमब्रवीत् ॥ 2.105.3॥</div>
                <div class="vyakhya" id="RAM_k02_S105_V003_B001">मन्दाकिन्यां तत्तीरे हुतं प्रातरौपासनहोमम् जप्यं गायत्रीजपम् । <span class="quote">द्वारम्</span> इति पाठे उटजद्वारमित्यर्थ इति केचित् तन्न, उत्तरसर्गे मन्दाकिनीतीरे राममुवाचेत्युक्तेः तस्मात् <span class="quote">रामम्</span> इति पाठो रामाधिष्ठितनदीतीरमित्यर्थ उचितः ॥ 2.105.3 ॥</div><br/>
            </div>
            <div class="verse" type="shloka" id="RAM_k02_S105_V004">
                <div class="versetext" uvacha="Valmiki">सान्त्विता मामिका माता दत्तं राज्यमिदं मम ।<br/> तद्ददामि तवैवाहं भुङ्क्ष्व राज्यमकण्टकम् ॥ 2.105.4॥</div>
                <div class="vyakhya" id="RAM_k02_S105_V004_B001">माता कैकेयी प्रथमं राज्ञा राज्यदानेन सान्त्विता कृताश्वासा, अनन्तरं तया ममेदं राज्यं दत्तम् । तद्राज्यमकण्टकमुक्तप्रकारेण पितृवचनस्यापि परिपालनात्प्रत्यूहरहितम् ॥ 2.105.4 ॥</div><br/>
            </div>
            <div class="verse" type="shloka" id="RAM_k02_S105_V005">
                <div class="versetext" uvacha="Valmiki">महतेवाम्बुवेगेन भिन्नः सेतुर्जलागमे ।<br/> दुरावरं त्वदन्येन राज्यखण्डमिदं महत् ॥ 2.105.5॥</div>
                <div class="vyakhya" id="RAM_k02_S105_V005_B001">जलागमे वर्षाकालेऽम्बुवेगेन भिन्नः सेतुरिव इदं महदयोध्यादेशीयं राज्यखण्डं भरतखण्डाख्यं राज्यं त्वदन्येन दुरावरमावरितुमशक्यम् ॥ 2.105.5 ॥</div><br/>
            </div>
            <div class="verse" type="shloka" id="RAM_k02_S105_V006">
                <div class="versetext" uvacha="Valmiki">गतिं खर इवाश्वस्य तार्थ्यस्येव पतत्रिणः ।<br/> अनुगन्तुं न शक्तिर्मे गतिं तव महीपते ॥ 2.105.6॥</div>
                <div class="vyakhya" id="RAM_k02_S105_V006_B001">ननु त्वया वीरेण सुरक्ष्यमेतत्तत्राहगतिमिति । अश्वगतिमनुगन्तुं खरो यथा न शक्तः तार्क्ष्यगत्यनुगमने यथेतरपक्षिणोऽशक्ताः तथा तव गतिं त्वदीयां राज्यपालनशक्तिमनुगन्तुं मे न शक्तिः । इवशब्दो यथार्थे निपातानामनेकार्थत्वात् ॥ 2.105.6 ॥</div><br/>
            </div>
            <div class="verse" type="shloka" id="RAM_k02_S105_V007">
                <div class="versetext" uvacha="Valmiki">सुजीवं नित्यशस्तस्य यः परैरुपजीव्यते ।<br/> राम तेन तु दुर्जीवं यः परानुपजीवति ॥ 2.105.7॥</div>
                <div class="vyakhya" id="RAM_k02_S105_V007_B001">यः परैर्नित्यश उपजीव्यते तस्य सुजीवं शोभनं जीवनमित्यर्थः । भावधञन्तं क्लीबमपि क्वचित् <span class="quote">घञ्जपाः पुंसि</span> इति तु प्रायिकमिति बोध्यम् । तस्येत्यर्थे तेनेत्यार्षम् । दुर्जीवं दुःखं जीवनं तस्मात्तव राज्यकरणमेवेचितमिति भावः ॥ 2.105.7 ॥</div><br/>
            </div>
            <div class="verse" type="shloka" id="RAM_k02_S105_V008">
                <div class="versetext" uvacha="Valmiki">यथा तु रोपितो वृक्षः पुरुषेण विवर्धितः ।<br/> ह्रस्वकेन दुरारोहो रूढस्कन्धो महाद्रुमः ॥ 2.105.8॥</div>
                <div class="vyakhya" id="RAM_k02_S105_V008_B001">लोकरक्षणार्यं दशरथेनोत्पाद्य वर्धितः सकलगुणसंपन्नो यदि लोकरक्षणं न करिष्यसि तदा व्यर्थस्तत्प्रयास इत्यमुमर्थमुपमानप्रदर्शनमुखेनाहयथा त्विति । यथा वृक्षः फलार्थिना पुंसा रोपितः कृतबीजावापोऽनन्तरं शनैर्वर्धितः । तत्र बुद्ध्यतिशयमाहह्रत्वकेन वामनेन दुरारोहोऽत एव रूढस्कन्धो महाद्रुमोऽथ पुष्पितो भूत्वा यदा फलानि न दर्शयति तदा स तदारोपकः पुमान्यस्य फलस्य हेतोः स द्रुमः प्रभावित उत्पादितः स तां प्रीतिं स्वाभिमतफलप्राप्तिजां प्रीतिं नानुभवेत्,तथा त्वमिति एषोपमा त्वयि भवति । यत्र रक्षणकाले वृषभः श्रेष्ठस्त्वं भर्ता पालनसमर्थोऽस्मान्भृत्यान्न शाधि न सिक्षयसि, अतस्तदर्थं तस्या उपमाया अर्थं राजप्रयासानर्थक्यरूपं वेत्तुमर्हसि ॥ 2.105.8 ॥ </div><br/>
            </div>
            <div class="verse" type="shloka" id="RAM_k02_S105_V009">
                <div class="versetext" uvacha="Valmiki">स यदा पुष्पितो भूत्वा फलानि न विदर्शयेत् ।<br/> सतां नानुभवेत्प्रीतिं यस्य हेतोः प्ररोपितः ॥ 2.105.9॥</div>
                <div class="vyakhya" id="RAM_k02_S105_V009_B001">लोकरक्षणार्यं दशरथेनोत्पाद्य वर्धितः सकलगुणसंपन्नो यदि लोकरक्षणं न करिष्यसि तदा व्यर्थस्तत्प्रयास इत्यमुमर्थमुपमानप्रदर्शनमुखेनाहयथा त्विति । यथा वृक्षः फलार्थिना पुंसा रोपितः कृतबीजावापोऽनन्तरं शनैर्वर्धितः । तत्र बुद्ध्यतिशयमाहह्रत्वकेन वामनेन दुरारोहोऽत एव रूढस्कन्धो महाद्रुमोऽथ पुष्पितो भूत्वा यदा फलानि न दर्शयति तदा स तदारोपकः पुमान्यस्य फलस्य हेतोः स द्रुमः प्रभावित उत्पादितः स तां प्रीतिं स्वाभिमतफलप्राप्तिजां प्रीतिं नानुभवेत्,तथा त्वमिति एषोपमा त्वयि भवति । यत्र रक्षणकाले वृषभः श्रेष्ठस्त्वं भर्ता पालनसमर्थोऽस्मान्भृत्यान्न शाधि न सिक्षयसि, अतस्तदर्थं तस्या उपमाया अर्थं राजप्रयासानर्थक्यरूपं वेत्तुमर्हसि ॥ 2.105.9 ॥</div><br/>
            </div>
            <div class="verse" type="shloka" id="RAM_k02_S105_V010">
                <div class="versetext" uvacha="Valmiki">एषोपमा महाबाहो तदर्थं वेत्तुमर्हसि ।<br/> यत्र वमस्मान्वृषभो भर्ता भृत्यान्न शाधि हि ॥ 2.105.10॥</div>
                <div class="vyakhya" id="RAM_k02_S105_V010_B001">लोकरक्षणार्यं दशरथेनोत्पाद्य वर्धितः सकलगुणसंपन्नो यदि लोकरक्षणं न करिष्यसि तदा व्यर्थस्तत्प्रयास इत्यमुमर्थमुपमानप्रदर्शनमुखेनाहयथा त्विति । यथा वृक्षः फलार्थिना पुंसा रोपितः कृतबीजावापोऽनन्तरं शनैर्वर्धितः । तत्र बुद्ध्यतिशयमाहह्रत्वकेन वामनेन दुरारोहोऽत एव रूढस्कन्धो महाद्रुमोऽथ पुष्पितो भूत्वा यदा फलानि न दर्शयति तदा स तदारोपकः पुमान्यस्य फलस्य हेतोः स द्रुमः प्रभावित उत्पादितः स तां प्रीतिं स्वाभिमतफलप्राप्तिजां प्रीतिं नानुभवेत्,तथा त्वमिति एषोपमा त्वयि भवति । यत्र रक्षणकाले वृषभः श्रेष्ठस्त्वं भर्ता पालनसमर्थोऽस्मान्भृत्यान्न शाधि न सिक्षयसि, अतस्तदर्थं तस्या उपमाया अर्थं राजप्रयासानर्थक्यरूपं वेत्तुमर्हसि ॥ 2.105.10 ॥</div><br/>
            </div>
            <div class="verse" type="shloka" id="RAM_k02_S105_V011">
                <div class="versetext" uvacha="Valmiki">श्रेणयस्त्वां महाराज पश्यन्त्वग्र्याश्च सर्वशः ।<br/> प्रतपन्तमिवादित्यं राज्यस्थितमरिंदमम् ॥ 2.105.11॥</div>
                <div class="vyakhya" id="RAM_k02_S105_V011_B001">श्रेणयो नानाजातीयसंघाः अग्र्याः प्रधानाः ॥ 2.105.11 ॥</div><br/>
            </div>
            <div class="verse" type="shloka" id="RAM_k02_S105_V012">
                <div class="versetext" uvacha="Valmiki">तथा नु याने काकुत्स्थ मत्ता नर्दन्तु कुञ्जराः ।<br/> अन्तःपुरगता नार्यो नन्दन्तु सुसमाहिताः ॥ 2.105.12॥</div>
                <div class="vyakhya" id="RAM_k02_S105_V012_B001">श्रेणयो नानाजातीयसंघाः अग्र्याः प्रधानाः ॥ 2.105.12 ॥</div><br/>
            </div>
            <div class="verse" type="shloka" id="RAM_k02_S105_V013">
                <div class="versetext" uvacha="Valmiki">तस्य साध्वनुमन्यन्त नागरा विविधा जनाः ।<br/> भरतस्य वचः श्रुत्वा रामं प्रत्यनुयाचतः ॥ 2.105.13॥</div>
                <div class="vyakhya" id="RAM_k02_S105_V013_B001">तस्य वचः साध्वित्यनुमन्यन्तेति योजना अन्वमन्यन्तेत्यर्थः ॥ 2.105.13 ॥</div><br/>
            </div>
            <div class="verse" type="shloka" id="RAM_k02_S105_V014">
                <div class="versetext" uvacha="Valmiki">तमेवं दुःखितं प्रेक्ष्य विलपन्तं यशस्विनम् ।<br/> रामः कृतात्मा भरतं समाश्वासयदात्मवान् ॥ 2.105.14॥</div>
                <div class="vyakhya" id="RAM_k02_S105_V014_B001">दुःखितं प्रेक्ष्य दुःखेनैवं वक्तीत्यालोच्य कृतात्मा शिक्षितबुद्धिः, आत्मवान्धीरः ॥ 2.105.14 ॥</div><br/>
            </div>
            <div class="verse" type="shloka" id="RAM_k02_S105_V015">
                <div class="versetext" uvacha="Valmiki">नात्मनः कामकारो हि पुरुषोऽयमनीश्वरः ।<br/> इतश्चेतरतश्चैनं कृतान्तः परिकर्षति ॥ 2.105.15॥</div>
                <div class="vyakhya" id="RAM_k02_S105_V015_B001">आश्वासनप्रकारोनात्मन इति । आत्मनो जीवस्य कामकारः स्वेच्छया यत्किंचित्प्रवर्तनसामर्थ्यं न नास्ति, हि यतोऽयं पुरुषोऽनीश्वर ईस्वरवत्स्वातन्त्र्यरहितः, तस्मादेनमितस्चास्माद्देहाच्च लोकाच्चेतरतः परस्माद्देहाच्च लोकाच्च कृतान्तः कालोऽन्तर्यामिरूपः कर्मानुरूपं कर्षति, एवं च मम वनवासे न राजा नापि कैकेयी कारणं किंतु देवादीनामदृष्टमित्यान्तरो भावः ॥ 2.105.15 ॥</div><br/>
            </div>
            <div class="verse" type="shloka" id="RAM_k02_S105_V016">
                <div class="versetext" uvacha="Valmiki">सर्वे क्षयान्ता निचयाः पतनान्ताः समुच्छ्रयाः ।<br/> संयोगा विप्रयोगान्ता मरणान्तं च जीवितम् ॥ 2.105.16॥</div>
                <div class="vyakhya" id="RAM_k02_S105_V016_B001">इदानीं राजमरणशोकावकाशोऽपि नास्तीत्याहसर्वे इति । निचयाः संग्रहा नाशान्ताः समुच्छ्रया विद्यादिकृतमौन्नत्यम्, तस्मान्नस्वरत्वेन निश्चिते कः शोक इति भावः ॥ 2.105.16 ॥</div><br/>
            </div>
            <div class="verse" type="shloka" id="RAM_k02_S105_V017">
                <div class="versetext" uvacha="Valmiki">यथा फलानां पक्वानां नान्यत्र पतनाद्भयम् ।<br/> एवं नरस्य जातस्य नान्यत्र मरणाद्भयम् ॥ 2.105.17॥</div>
                <div class="vyakhya" id="RAM_k02_S105_V017_B001">यथा फलानां पतनमशक्यपरिहारम् एवं मरणमपि तथा तस्मान्नृपस्य तस्य न शोच्यता ॥ 2.105.17 ॥</div><br/>
            </div>
            <div class="verse" type="shloka" id="RAM_k02_S105_V018">
                <div class="versetext" uvacha="Valmiki">यथागारं दृढस्थूणं जीर्णं भूत्वोपसीदति ।<br/> तथावसीदन्ति नरा जरामृत्युवशंगताः ॥ 2.105.18॥</div>
                <div class="vyakhya" id="RAM_k02_S105_V018_B001">तदेव दृष्टान्तान्तरेणोपपादयतियथेति ॥ 2.105.18 ॥</div><br/>
            </div>
            <div class="verse" type="shloka" id="RAM_k02_S105_V019">
                <div class="versetext" uvacha="Valmiki">अत्येति रजनी या तु सा न प्रतिनिवर्तते ।<br/> यात्येव यमुना पूर्णं समुद्रमुदकार्णवम् ॥ 2.105.19॥</div>
                <div class="vyakhya" id="RAM_k02_S105_V019_B001">अतीतरजन्यप्रतिनिवृत्तौ दृष्टान्तो यमुना यात्येव न प्रतिनिवर्तत इत्यर्थः । उतकार्णवमित्यत्रोदकपदमधिकम् ॥ 2.105.19 ॥</div><br/>
            </div>
            <div class="verse" type="shloka" id="RAM_k02_S105_V020">
                <div class="versetext" uvacha="Valmiki">अहोरात्राणि गच्छन्ति सर्वेषां प्राणिनामिह ।<br/> आयूंषि क्षपयन्याशु ग्रीष्मे जलमिवांशवः ॥ 2.105.20॥</div>
                <div class="vyakhya" id="RAM_k02_S105_V020_B001">गच्छन्तीति शत्रन्तम् । अशंवो रविकिरणाः । <span class="quote">आशयो</span> इति पाठे जलाशय इत्यर्थः ॥ 2.105.20 ॥</div><br/>
            </div>
            <div class="verse" type="shloka" id="RAM_k02_S105_V021">
                <div class="versetext" uvacha="Valmiki">आत्मानमनुशोच त्वं किमन्यमनुशोचसि ।<br/> आयुस्तु हीयते यस्य स्थितस्याथ गतस्य च ॥ 2.105.21॥</div>
                <div class="vyakhya" id="RAM_k02_S105_V021_B001">यदेवमतस्त्वमात्मानं प्रति अनुशोचमृत्युर्दुर्वार आयाति का मे गतिरिहामुत्रेति चिन्तय । अन्यं राजानं तदेव शोच्यत्वमाहआयुरिति । आयुस्तु यस्य, यस्य कस्यापि हीयत इत्यर्थः ॥ 2.105.21 ॥</div><br/>
            </div>
            <div class="verse" type="shloka" id="RAM_k02_S105_V022">
                <div class="versetext" uvacha="Valmiki">सहैव मृत्युव्रजति सह मृत्युर्निषीदति ।<br/> गत्वा सुदीर्घमध्वानं सह मृत्युर्निवर्तते ॥ 2.105.22॥</div>
                <div class="vyakhya" id="RAM_k02_S105_V022_B001">तदेवाहसहेति । मृत्युः सह व्रजति सह निषीदति तिष्ठति सहैव दीर्घं विरजापर्यन्तं संलग्नमध्वानं गत्वा निवर्तते विरजापारं न गच्छतीत्यर्थः, एतेन लोकानां विरजापारप्राप्त्युपायः कर्तव्य इति व्यञ्जितम् ॥ 2.105.22 ॥</div><br/>
            </div>
            <div class="verse" type="shloka" id="RAM_k02_S105_V023">
                <div class="versetext" uvacha="Valmiki">गात्रेषु वलयः प्राप्ताः श्वेताश्चैव शिरोरुहाः ।<br/> जरया पुरुषो जीर्णः किं हि कृत्वा प्रभावयेत् ॥ 2.105.23॥</div>
                <div class="vyakhya" id="RAM_k02_S105_V023_B001">वलयो जराकृताः । किं हि कृत्वा किं बलं प्राप्य प्रभावयेत्प्रभुत्वं भावयेत्, यद्वा किं कृत्वा कमुपायं कृत्वा एतत्सर्वपरिहारे समर्थो भवेदित्यर्थः ॥ 2.105.23 ॥</div><br/>
            </div>
            <div class="verse" type="shloka" id="RAM_k02_S105_V024">
                <div class="versetext" uvacha="Valmiki">नन्दन्त्युदित आदित्ये नन्दन्यस्तमितेऽहनि ।<br/> आत्मनो नावबुध्यन्ते मनुष्या जीवितक्षयम् ॥ 2.105.24॥</div>
                <div class="vyakhya" id="RAM_k02_S105_V024_B001">आयुःक्षयकारकत्वेनानिष्टसाधनरव्युदयादाविष्टसाधनत्वबुद्ध्यातिमूढा मनुष्या इत्याहनन्दन्तीति ॥ 2.105.24 ॥</div><br/>
            </div>
            <div class="verse" type="shloka" id="RAM_k02_S105_V025">
                <div class="versetext" uvacha="Valmiki">हृष्यन्त्युतुमुखं दृष्ट्वा नवं नवमिवागतम् ।<br/> ऋतूनां परिवर्तेन प्राणिनां प्राणसंक्षयः ॥ 2.105.25॥</div>
                <div class="vyakhya" id="RAM_k02_S105_V025_B001">नवं नवमिवेतः प्रागप्राप्तमव । ऋतुमुखमृतुप्रारम्भः, परिवर्तः पुनः पुनः प्राप्तिः, तं दृष्ट्वा हष्यन्ति न जानन्ति तत्परिवर्तनेन प्राणिनां नाश इतीत्यन्वयः । <span class="quote">आत्ममुखम्</span> इति पाठे स्वस्वाभिमुखमृतनां परिवर्तं दृष्ट्वा हष्यन्तीत्यर्थः ॥ 2.105.25 ॥</div><br/>
            </div>
            <div class="verse" type="shloka" id="RAM_k02_S105_V026">
                <div class="versetext" uvacha="Valmiki">यथा काष्ठं च काष्ठं च समेयातां महार्णवे ।<br/> समेत्य तु व्यपेयातां कालमासाद्य कंचन ॥ 2.105.26॥</div>
                <div class="vyakhya" id="RAM_k02_S105_V026_B001">काष्ठं काष्ठं पोतद्वयम् ॥ 2.105.26 ॥</div><br/>
            </div>
            <div class="verse" type="shloka" id="RAM_k02_S105_V027">
                <div class="versetext" uvacha="Valmiki">एवं भार्याश्च पुत्राश्च ज्ञातयश्च वसूनि च ।<br/> समेत्य व्यवधावन्ति ध्रुवो ह्येषां विनाभवः ॥ 2.105.27॥</div>
                <div class="vyakhya" id="RAM_k02_S105_V027_B001">विनाभवः विप्रयोग इति यावत् ॥ 2.105.27 ॥</div><br/>
            </div>
            <div class="verse" type="shloka" id="RAM_k02_S105_V028">
                <div class="versetext" uvacha="Valmiki">नात्र कश्चिद्यथाभावं प्राणी समतिवर्तते ।<br/> तेन तस्मिन्न सामर्थ्यं प्रेतस्यास्त्यनुशोचतः ॥ 2.105.28॥</div>
                <div class="vyakhya" id="RAM_k02_S105_V028_B001">अत्र संसारे कश्चिदपि प्राणी यथाभावं यथाप्राप्तं स्वभावं मृतिजनिलक्षणं न समतिवर्तते न लङ्घयति, तेन हेतुना प्रेतस्य संबन्धसामान्ये षष्ठी । प्रेतमनुशोचतोऽस्य तस्मिन्स्वीयप्रेतभावनिवर्तने सामर्थ्यं नास्ति ॥ 2.105.28 ॥ </div><br/>
            </div>
            <div class="verse" type="shloka" id="RAM_k02_S105_V029">
                <div class="versetext" uvacha="Valmiki">यथा हि सार्थं गच्छन्तं ब्रूयात्कश्चित्पथि स्थितः ।<br/> अहमप्यागमिष्यामि पृष्ठतो भवतामिति ॥ 2.105.29॥</div>
                <div class="vyakhya" id="RAM_k02_S105_V029_B001">पूर्वगतिसमानगतित्वे दृष्टान्तःयथेति । पुरतो गच्छन्तं सार्थं पथि स्थितः पथिकः ॥ 2.105.29 ॥</div><br/>
            </div>
            <div class="verse" type="shloka" id="RAM_k02_S105_V030">
                <div class="versetext" uvacha="Valmiki">एवं पूर्वैर्गतो मार्गः पैतृपितामहैर्भुवः ।<br/> तमापन्नः कथं शोचेद्यस्य नास्ति व्यतिक्रमः ॥ 2.105.30॥</div>
                <div class="vyakhya" id="RAM_k02_S105_V030_B001">उक्ताया लोकस्थितेः प्रकृतोपयोगमाहएवमिदि । पैतृपितामहैः । वृद्धिरार्षी । पितृपैतामहैरित्यर्थः । <span class="quote">पितृपैतामहः</span> इति पाठे तत्संबन्धी मार्ग इत्यर्थः, ध्रुवोऽवस्यं प्राप्यः । यस्य मार्गस्य व्यतिक्रमो लङ्घनं नास्ति तमापन्नः स्वयमपि तं प्राप्तः पित्रादीन्कथं शोचेत् ॥ 2.105.30 ॥</div><br/>
            </div>
            <div class="verse" type="shloka" id="RAM_k02_S105_V031">
                <div class="versetext" uvacha="Valmiki">वयसः पतमानस्य स्रोतसो वानिवर्तिनः ।<br/> आत्मा सुखे नियोक्तव्यः सुखभाजः प्रजाः स्मृताः ॥ 2.105.31॥</div>
                <div class="vyakhya" id="RAM_k02_S105_V031_B001">स्रोतसो वा गङ्गादिप्रवाहस्येवानिवर्तिनः प्रत्यावृत्तिरहितस्य पतमानस्य गच्छतौ वयसः नाशं दृष्ट्वेति शेषः, आत्मा सुखे तत्साधने धर्मे नियोक्तव्यः । कुतः यतः प्रजाः सुखबाजः सुखसाधनाप्तिनिमित्तजन्मभाजः स्मृताः ॥ 2.105.31 ॥</div><br/>
            </div>
            <div class="verse" type="shloka" id="RAM_k02_S105_V032">
                <div class="versetext" uvacha="Valmiki">धर्मात्मा सुशुभैः कृत्स्नैः क्रतुभिश्वाप्तदक्षिणैः ।<br/> न स शोच्यः पिता तात स्वर्गतः सत्कृतः सताम् ॥ 2.105.32॥</div>
                <div class="vyakhya" id="RAM_k02_S105_V032_B001">यदेवमतःधर्मात्मेति । उपसंहरतिन स इति । सतां सत्कृतः सद्भिः पूज्यमानः ॥ 2.105.32 ॥</div><br/>
            </div>
            <div class="verse" type="shloka" id="RAM_k02_S105_V033">
                <div class="versetext" uvacha="Valmiki">स जीर्णमानुषं देहं परित्यज्य पिता हि नः ।<br/> दैवीमृद्धिमनुप्राप्तो ब्रह्मलोकविहारिणीम् ॥ 2.105.33॥</div>
                <div class="vyakhya" id="RAM_k02_S105_V033_B001">ब्रह्मलोकविहारिणीं तल्लोके विहाराहां दैवीमृद्धिं देवसंबन्धिनीं तपादिसमृद्धिम् ॥ 2.105.33 ॥</div><br/>
            </div>
            <div class="verse" type="shloka" id="RAM_k02_S105_V034">
                <div class="versetext" uvacha="Valmiki">तं तु नैवंविधः कश्चित्प्राज्ञः शोचितुमर्हति ।<br/> त्वद्विधो मद्विधश्चापि श्रुतवान्बुद्धिमत्तरः ॥ 2.105.34॥</div>
                <div class="vyakhya" id="RAM_k02_S105_V034_B001">श्रुतवानधीतात्मविद्यः । <span class="quote">तद्विधो यद्विधश्चासि</span> इति पाठे श्रुतवान्बुद्धिमत्तरश्च यद्विधोऽसि तद्विधो भवान्न शोचितुमर्हतीत्यर्थ इति तीर्थः । ब्रह्मलोकं प्राप्तस्यात्यन्तं शोकोऽनुचित इति भावः ॥ 2.105.34 ॥</div><br/>
            </div>
            <div class="verse" type="shloka" id="RAM_k02_S105_V035">
                <div class="versetext" uvacha="Valmiki">एते बहुविधाः शोका विलापरुदिते तदा ।<br/> वर्जनीया हि धीरेण सर्वावस्थासु धीमता ॥ 2.105.35॥ </div>
                <div class="vyakhya" id="RAM_k02_S105_V035_B001">बहुविधा दशरथमरणमद्विवासनादिविषयभेदेन बहुप्रकाराः । शोको मानसो विलापरुदिते तत्कार्ये ॥ 2.105.35 ॥</div><br/>
            </div>
            <div class="verse" type="shloka" id="RAM_k02_S105_V036">
                <div class="versetext" uvacha="Valmiki">स स्वस्थो भव मा शोको यात्वा चावस तां पुरीम् ।<br/> तथा पित्रा नियुक्तोऽसि वशिना वदतां वर ॥ 2.105.36॥</div>
                <div class="vyakhya" id="RAM_k02_S105_V036_B001">स्वस्थः शोकरहितः । मा शोकः त्वां परिभवत्विति शेषः । यात्वा गत्वा तां पुरीमयोध्यामावस। कुत एवं नियोगस्तत्राहतथेति । वशिना सत्यवशवता सत्याधीनत्ववता ॥ 2.105.36 ॥</div><br/>
            </div>
            <div class="verse" type="shloka" id="RAM_k02_S105_V037">
                <div class="versetext" uvacha="Valmiki">यत्राहमपि तेनैव नियुक्तः पुण्यकर्मणा ।<br/> तत्रैवाहं करिष्यामि पितुरार्यस्य शासनम् ॥ 2.105.37॥</div>
                <div class="vyakhya" id="RAM_k02_S105_V037_B001">यत्र यस्मिन्कृत्ये तत्रैव प्रवृत्तः सन्निति शेषः ॥ 2.105.37 ॥</div><br/>
            </div>
            <div class="verse" type="shloka" id="RAM_k02_S105_V038">
                <div class="versetext" uvacha="Valmiki">न मया शासनं तस्य यक्तुं न्याय्यमरिंदम ।<br/> स वयापि सदा मान्यः स वै बन्धुः स नः पिता ॥ 2.105.38॥</div>
                <div class="vyakhya" id="RAM_k02_S105_V038_B001">त्यागस्यान्याय्यत्वे हेतुःसदा मान्य इत्यादि ॥ 2.105.38 ॥</div><br/>
            </div>
            <div class="verse" type="shloka" id="RAM_k02_S105_V039">
                <div class="versetext" uvacha="Valmiki">तद्वचः पितुरेवाहं संमतं धर्मचारिणाम् ।<br/> कर्मणा पालयिष्यामि वनवासेन राघव ॥ 2.105.39॥</div>
                <div class="vyakhya" id="RAM_k02_S105_V039_B001">कर्मणा तदुचितव्यापारेण ॥ 2.105.39 ॥</div><br/>
            </div>
            <div class="verse" type="shloka" id="RAM_k02_S105_V040">
                <div class="versetext" uvacha="Valmiki">धार्मिकेणानृशंसेन नरेण गुरुवर्तिना ।<br/> भवितव्यं नरव्याघ्र परलोकं जिगीषता ॥ 2.105.40॥</div>
                <div class="vyakhya" id="RAM_k02_S105_V040_B001">नरेण <span class="quote">नृपेण</span> इति पाठः क्षत्रियेणेत्यर्थ इति कतकः । परलोकं जिगीषता धार्मिकत्वादिस्वभाववता भवितव्यम् ॥ 2.105.40 ॥</div><br/>
            </div>
            <div class="verse" type="shloka" id="RAM_k02_S105_V041">
                <div class="versetext" uvacha="Valmiki">आत्मानमनुतिष्ठ त्वं स्वभावेन नरर्षभ ।<br/> निशाम्य तु शुभं वृत्तं पितुर्दशरथस्य नः ॥ 2.105.41॥</div>
                <div class="vyakhya" id="RAM_k02_S105_V041_B001">नः पितुर्वृत्तं शुभं निशाम्य पर्यालोच्य तेन स उत्तमां गतिं गत इति ज्ञात्वा त्वं स्वभावेन धार्मिकत्वादिलक्षणेनोपलक्षितः आत्मानमात्मनः परलोकहितमनुतिष्ठ चिन्तयेत्यर्थः ॥ 2.105.41 ॥</div><br/>
            </div>
            <div class="verse" type="shloka" id="RAM_k02_S105_V042">
                <div class="versetext" uvacha="Valmiki">इत्येवमुक्त्वा वचनं महात्मा पितुर्निदेशप्रतिपालनार्थम् ।<br/> यवीयसं भ्रातरमर्थवच्च प्रभुर्मुहूर्ताद्विरराम रामः ॥ 2.105.42॥</div>
                <div class="vyakhya" id="RAM_k02_S105_V042_B001">नः पितुर्वृत्तं शुभं निशाम्य पर्यालोच्य तेन स उत्तमां गतिं गत इति ज्ञात्वा त्वं स्वभावेन धार्मिकत्वादिलक्षणेनोपलक्षितः आत्मानमात्मनः परलोकहितमनुतिष्ठ चिन्तयेत्यर्थः ॥ 2.105.42 ॥</div><br/>
            </div>
            <div class="authorline">इत्यार्षे श्रीमद्रामायणे वल्मीकीय आदिकाव्ये अयोध्याकाण्डे पञ्चोत्तरशततमः सर्गः ॥ 105 ॥</div>
        </strong>
    </div>
</body>
</html>
        

            