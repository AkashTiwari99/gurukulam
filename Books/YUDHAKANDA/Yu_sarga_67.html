<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Yuddha Kanda - Sarga 67</title>
    <link rel="stylesheet" type="text/css" href="/Books/style.css">
</head>
<body>
    <div class="page">
        <strong>
            <h1>युद्धकाण्डे सप्तषष्टितमः सर्गः </h1>
            <div class="section" id="RAM_k06_S067" type="sarga" data-name="sarga" data-title="युद्धकाण्डे सप्तषष्टितमः सर्गः ">
                <div class="verse" type="shloka" id="RAM_k06_S067_V001">
                    <div class="versetext" uvacha="Valmiki">ते निवृत्ता महाकायाः श्रुत्वाङ्गदवचस्तदा।<br/> नैष्ठिकीं बुद्धिमास्थाय सर्वे संग्रामकाङ्क्षिणः॥ 6.67.1॥</div>
                    <div class="vyakhya" id="RAM_k06_S067_V001_B001"></div><br/>
                </div>
                <div class="verse" type="shloka" id="RAM_k06_S067_V002">
                    <div class="versetext" uvacha="Valmiki">समुदीरितवीर्यास्ते समारोपितविक्रमाः।<br/> पर्यवस्थापिता वाक्यैरङ्गदेन बलीयसा॥ 6.67.2॥</div>
                    <div class="vyakhya" id="RAM_k06_S067_V002_B001"></div><br/>
                </div>
                <div class="verse" type="shloka" id="RAM_k06_S067_V003">
                    <div class="versetext" uvacha="Valmiki">प्रयाताश्च गता हर्षं मरणे कृतनिश्चयाः।<br/> चक्रुः सुतुमुलं युद्धं वानरास्त्यक्तजीविताः॥ 6.67.3॥</div>
                    <div class="vyakhya" id="RAM_k06_S067_V003_B001"></div><br/>
                </div>
                <div class="verse" type="shloka" id="RAM_k06_S067_V004">
                    <div class="versetext" uvacha="Valmiki">अथ वृक्षान् महाकायाः सानूनि सुमहान्ति च।<br/> वानरास्तूर्णमुद्यम्य कुम्भकर्णमभिद्रवन्॥ 6.67.4॥</div>
                    <div class="vyakhya" id="RAM_k06_S067_V004_B001"></div><br/>
                </div>
                <div class="verse" type="shloka" id="RAM_k06_S067_V005">
                    <div class="versetext" uvacha="Valmiki">कुम्भकर्णः सुसंक्रुद्धो गदामुद्यम्य वीर्यवान्।<br/> धर्षयन् स महाकायः समन्ताद् व्यक्षिपद् रिपून्॥ 6.67.5॥</div>
                    <div class="vyakhya" id="RAM_k06_S067_V005_B001"></div><br/>
                </div>
                <div class="verse" type="shloka" id="RAM_k06_S067_V006">
                    <div class="versetext" uvacha="Valmiki">शतानि सप्त चाष्टौ च सहस्राणि च वानराः । प्रकीर्णाः शेरते भूमौ कुम्भकर्णेन ताडिताः ॥ 6.67.6॥</div>
                    <div class="vyakhya" id="RAM_k06_S067_V006_B001"></div><br/>
                </div>
                <div class="verse" type="shloka" id="RAM_k06_S067_V007">
                    <div class="versetext" uvacha="Valmiki">षोडशाष्टौ च दश च विंशत्त्रिंशत्तथैव च।<br/> परिक्षिप्य च बाहुभ्यां खादन् स परिधावति।<br/> भक्षयन् भृशसंक्रुद्धो गरुडः पन्नगानिव॥ 6.67.7॥</div>
                    <div class="vyakhya" id="RAM_k06_S067_V007_B001"></div><br/>
                </div>
                <div class="verse" type="shloka" id="RAM_k06_S067_V008">
                    <div class="versetext" uvacha="Valmiki">कृच्छ्रेण च समाश्वस्ताः संगम्य च ततस्ततः । वृक्षाद्रिहस्ता हरयस्तस्थुः सङ्ग्राममूर्धनि ॥ 6.67.8॥</div>
                    <div class="vyakhya" id="RAM_k06_S067_V008_B001"></div><br/>
                </div>
                <div class="verse" type="shloka" id="RAM_k06_S067_V009">
                    <div class="versetext" uvacha="Valmiki">ततः पर्वतमुत्पाट्य द्विविदः प्लवगर्षभः।<br/> दुद्राव गिरिशृङ्गाभं विलम्ब इव तोयदः॥ 6.67.9॥</div>
                    <div class="vyakhya" id="RAM_k06_S067_V009_B001"></div><br/>
                </div>
                <div class="verse" type="shloka" id="RAM_k06_S067_V010">
                    <div class="versetext" uvacha="Valmiki">तं समुत्पाट्य चिक्षेप कुम्भकर्णाय वानरः।<br/> तमप्राप्य महाकायं तस्य सैन्येऽपतत् ततः॥ 6.67.10॥</div>
                    <div class="vyakhya" id="RAM_k06_S067_V010_B001"></div><br/>
                </div>
                <div class="verse" type="shloka" id="RAM_k06_S067_V011">
                    <div class="versetext" uvacha="Valmiki">ममर्दाश्वान् गजांश्चापि रथांश्चापि गजोत्तमान्।<br/> तानि चान्यानि रक्षांसि एवं चान्य‍द‍‍‍गिरेः शिरः॥ 6.67.11॥</div>
                    <div class="vyakhya" id="RAM_k06_S067_V011_B001"></div><br/>
                </div>
                <div class="verse" type="shloka" id="RAM_k06_S067_V012">
                    <div class="versetext" uvacha="Valmiki">तच्छैलवेगाभिहतं हताश्वं हतसारथिम्।<br/> रक्षसां रुधिरक्लिन्नं बभूवायोधनं महत्॥ 6.67.12॥</div>
                    <div class="vyakhya" id="RAM_k06_S067_V012_B001"></div><br/>
                </div>
                <div class="verse" type="shloka" id="RAM_k06_S067_V013">
                    <div class="versetext" uvacha="Valmiki">रथिनो वानरेन्द्राणां शरैः कालान्तकोपमैः।<br/> शिरांसि नर्दतां जह्रुः सहसा भीमनिःस्वनाः॥ 6.67.13॥</div>
                    <div class="vyakhya" id="RAM_k06_S067_V013_B001"></div><br/>
                </div>
                <div class="verse" type="shloka" id="RAM_k06_S067_V014">
                    <div class="versetext" uvacha="Valmiki">वानराश्च महात्मानः समुत्पाट्य महाद्रुमान्।<br/> रथानश्वान् गजानुष्ट्रान् राक्षसानभ्यसूदयन्॥ 6.67.14॥</div>
                    <div class="vyakhya" id="RAM_k06_S067_V014_B001"></div><br/>
                </div>
                <div class="verse" type="shloka" id="RAM_k06_S067_V015">
                    <div class="versetext" uvacha="Valmiki">हनूमान् शैलशृङ्गाणि शिलाश्च विविधान् द्रुमान्।<br/> ववर्ष कुम्भकर्णस्य शिरस्यम्बरमास्थितः॥ 6.67.15॥</div>
                    <div class="vyakhya" id="RAM_k06_S067_V015_B001"></div><br/>
                </div>
                <div class="verse" type="shloka" id="RAM_k06_S067_V016">
                    <div class="versetext" uvacha="Valmiki">तानि पर्वतशृङ्गाणि शूलेन स बिभेद ह।<br/> बभञ्ज वृक्षवर्षं च कुम्भकर्णो महाबलः॥ 6.67.16॥</div>
                    <div class="vyakhya" id="RAM_k06_S067_V016_B001"></div><br/>
                </div>
                <div class="verse" type="shloka" id="RAM_k06_S067_V017">
                    <div class="versetext" uvacha="Valmiki">ततो हरीणां तदनीकमुग्रं दुद्राव शूलं निशितं प्रगृह्य।<br/> तस्थौ स तस्यापततः परस्तान्महीधराग्रं हनुमान् प्रगृह्य॥ 6.67.17॥</div>
                    <div class="vyakhya" id="RAM_k06_S067_V017_B001"></div><br/>
                </div>
                <div class="verse" type="shloka" id="RAM_k06_S067_V018">
                    <div class="versetext" uvacha="Valmiki">स कुम्भकर्णं कुपितो जघान वेगेन शैलोत्तमभीमकायम्।<br/> संचुक्षुभे तेन तदाभिभूतो मेदार्द्रगात्रो रुधिरावसिक्तः॥ 6.67.18॥</div>
                    <div class="vyakhya" id="RAM_k06_S067_V018_B001"></div><br/>
                </div>
                <div class="verse" type="shloka" id="RAM_k06_S067_V019">
                    <div class="versetext" uvacha="Valmiki">स शूलमाविध्य तडित्प्रकाशं गिरिं यथा प्रज्वलिताग्निशृङ्गम्।<br/> बाह्वन्तरे मारुतिमाजघान गुहोऽचलं क्रौञ्चमिवोग्रशक्त्या॥ 6.67.19॥</div>
                    <div class="vyakhya" id="RAM_k06_S067_V019_B001"></div><br/>
                </div>
                <div class="verse" type="shloka" id="RAM_k06_S067_V020">
                    <div class="versetext" uvacha="Valmiki">स शूलनिर्भिन्नमहाभुजान्तरः प्रविह्वलः शोणितमुद्वमन् मुखात् ।<br/> ननाद भीमं हनुमान् महाहवे युगान्तमेघस्तनितस्वनोपमम्॥ 6.67.20॥</div>
                    <div class="vyakhya" id="RAM_k06_S067_V020_B001"></div><br/>
                </div>
                <div class="verse" type="shloka" id="RAM_k06_S067_V021">
                    <div class="versetext" uvacha="Valmiki">ततो विनेदुः सहसा प्रहृष्टा रक्षोगणास्तं व्यथितं समीक्ष्य।<br/> प्लवंगमास्तु व्यथिता भयार्ताः प्रदुद्रुवुः संयति कुम्भकर्णात्॥ 6.67.21॥</div>
                    <div class="vyakhya" id="RAM_k06_S067_V021_B001"></div><br/>
                </div>
                <div class="verse" type="shloka" id="RAM_k06_S067_V022">
                    <div class="versetext" uvacha="Valmiki">ततस्तु नीलो बलवान् पर्यवस्थापयन् बलम्।<br/> प्रविचिक्षेप शैलाग्रं कुम्भकर्णाय धीमते॥ 6.67.22॥</div>
                    <div class="vyakhya" id="RAM_k06_S067_V022_B001"></div><br/>
                </div>
                <div class="verse" type="shloka" id="RAM_k06_S067_V023">
                    <div class="versetext" uvacha="Valmiki">तदापतन्तं सम्प्रेक्ष्य मुष्टिनाभिजघान ह।<br/> मुष्टिप्रहाराभिहतं तच्छैलाग्रं व्यशीर्यत।<br/> सविस्फुलिङ्गं सज्वालं निपपात महीतले॥ 6.67.23॥</div>
                    <div class="vyakhya" id="RAM_k06_S067_V023_B001"></div><br/>
                </div>
                <div class="verse" type="shloka" id="RAM_k06_S067_V024">
                    <div class="versetext" uvacha="Valmiki">ऋषभः शरभो नीलो गवाक्षो गन्धमादनः।<br/> पञ्च वानरशार्दूलाः कुम्भकर्णमुपाद्रवन्॥ 6.67.24॥</div>
                    <div class="vyakhya" id="RAM_k06_S067_V024_B001"></div><br/>
                </div>
                <div class="verse" type="shloka" id="RAM_k06_S067_V025">
                    <div class="versetext" uvacha="Valmiki">शैलैर्वृक्षैस्तलैः पादैर्मुष्टिभिश्च महाबलाः।<br/> कुम्भकर्णं महाकायं निजघ्नुः सर्वतो युधि॥ 6.67.25॥</div>
                    <div class="vyakhya" id="RAM_k06_S067_V025_B001"></div><br/>
                </div>
                <div class="verse" type="shloka" id="RAM_k06_S067_V026">
                    <div class="versetext" uvacha="Valmiki">स्पर्शानिव प्रहारांस्तान् वेदयानो न विव्यथे।<br/> ऋषभं तु महावेगं बाहुभ्यां परिषस्वजे॥ 6.67.26॥</div>
                    <div class="vyakhya" id="RAM_k06_S067_V026_B001"></div><br/>
                </div>
                <div class="verse" type="shloka" id="RAM_k06_S067_V027">
                    <div class="versetext" uvacha="Valmiki">कुम्भकर्णभुजाभ्यां तु पीडितो वानरर्षभः।<br/> निपपातर्षभो भीमः प्रमुखागतशोणितः॥ 6.67.27॥</div>
                    <div class="vyakhya" id="RAM_k06_S067_V027_B001"></div><br/>
                </div>
                <div class="verse" type="shloka" id="RAM_k06_S067_V028">
                    <div class="versetext" uvacha="Valmiki">मुष्टिना शरभं हत्वा जानुना नीलमाहवे।<br/> आजघान गवाक्षं तु तलेनेन्द्ररिपुस्तदा।<br/> पादेनाभ्यहनत् क्रुद्धस्तरसा गन्धमादनम्॥ 6.67.28॥</div>
                    <div class="vyakhya" id="RAM_k06_S067_V028_B001"></div><br/>
                </div>
                <div class="verse" type="shloka" id="RAM_k06_S067_V029">
                    <div class="versetext" uvacha="Valmiki">दत्तप्रहारव्यथिता मुमुहुः शोणितोक्षिताः।<br/> निपेतुस्ते तु मेदिन्यां निकृत्ता इव किंशुकाः॥ 6.67.29॥</div>
                    <div class="vyakhya" id="RAM_k06_S067_V029_B001"></div><br/>
                </div>
                <div class="verse" type="shloka" id="RAM_k06_S067_V030">
                    <div class="versetext" uvacha="Valmiki">तेषु वानरमुख्येषु पातितेषु महात्मसु।<br/> वानराणां सहस्राणि कुम्भकर्णं प्रदुद्रुवुः॥ 6.67.30॥</div>
                    <div class="vyakhya" id="RAM_k06_S067_V030_B001"></div><br/>
                </div>
                <div class="verse" type="shloka" id="RAM_k06_S067_V031">
                    <div class="versetext" uvacha="Valmiki">तं शैलमिव शैलाभाः सर्वे तु प्लवगर्षभाः।<br/> समारुह्य समुत्पत्य ददंशुश्च महाबलाः॥ 6.67.31॥</div>
                    <div class="vyakhya" id="RAM_k06_S067_V031_B001"></div><br/>
                </div>
                <div class="verse" type="shloka" id="RAM_k06_S067_V032">
                    <div class="versetext" uvacha="Valmiki">तं नखैर्दशनैश्चापि मुष्टिभिर्बाहुभिस्तथा।<br/> कुम्भकर्णं महाबाहुं निजघ्नुः प्लवगर्षभाः॥ 6.67.32॥</div>
                    <div class="vyakhya" id="RAM_k06_S067_V032_B001"></div><br/>
                </div>
                <div class="verse" type="shloka" id="RAM_k06_S067_V033">
                    <div class="versetext" uvacha="Valmiki">स वानरसहस्रैस्तु विचितः पर्वतोपमः।<br/> रराज राक्षसव्याघ्रो गिरिरात्मरुहैरिव॥ 6.67.33॥</div>
                    <div class="vyakhya" id="RAM_k06_S067_V033_B001"></div><br/>
                </div>
                <div class="verse" type="shloka" id="RAM_k06_S067_V034">
                    <div class="versetext" uvacha="Valmiki">बाहुभ्यां वानरान् सर्वान् प्रगृह्य स महाबलः।<br/> भक्षयामास संक्रुद्धो गरुडः पन्नगानिव॥ 6.67.34॥</div>
                    <div class="vyakhya" id="RAM_k06_S067_V034_B001"></div><br/>
                </div>
                <div class="verse" type="shloka" id="RAM_k06_S067_V035">
                    <div class="versetext" uvacha="Valmiki">प्रक्षिप्ताः कुम्भकर्णेन वक्त्रे पातालसंनिभे।<br/> नासापुटाभ्यां संजग्मुः कर्णाभ्यां चैव वानराः॥ 6.67.35॥</div>
                    <div class="vyakhya" id="RAM_k06_S067_V035_B001"></div><br/>
                </div>
                <div class="verse" type="shloka" id="RAM_k06_S067_V036">
                    <div class="versetext" uvacha="Valmiki">भक्षयन् भृशसंक्रुद्धो हरीन् पर्वतसंनिभः।<br/> बभञ्ज वानरान् सर्वान् संक्रुद्धो राक्षसोत्तमः॥ 6.67.36॥</div>
                    <div class="vyakhya" id="RAM_k06_S067_V036_B001"></div><br/>
                </div>
                <div class="verse" type="shloka" id="RAM_k06_S067_V037">
                    <div class="versetext" uvacha="Valmiki">मांसशोणितसंक्लेदां कुर्वन् भूमिं स राक्षसः।<br/> चचार हरिसैन्येषु कालाग्निरिव मूर्च्छितः॥ 6.67.37॥</div>
                    <div class="vyakhya" id="RAM_k06_S067_V037_B001"></div><br/>
                </div>
                <div class="verse" type="shloka" id="RAM_k06_S067_V038">
                    <div class="versetext" uvacha="Valmiki">वज्रहस्तो यथा शक्रः पाशहस्त इवान्तकः।<br/> शूलहस्तो बभौ युद्धे कुम्भकर्णो महाबलः॥ 6.67.38॥</div>
                    <div class="vyakhya" id="RAM_k06_S067_V038_B001"></div><br/>
                </div>
                <div class="verse" type="shloka" id="RAM_k06_S067_V039">
                    <div class="versetext" uvacha="Valmiki">यथा शुष्काण्यरण्यानि ग्रीष्मे दहति पावकः।<br/> तथा वानरसैन्यानि कुम्भकर्णो ददाह सः॥ 6.67.39॥</div>
                    <div class="vyakhya" id="RAM_k06_S067_V039_B001"></div><br/>
                </div>
                <div class="verse" type="shloka" id="RAM_k06_S067_V040">
                    <div class="versetext" uvacha="Valmiki">ततस्ते वध्यमानास्तु हतयूथाः प्लवंगमाः।<br/> वानरा भयसंविग्ना विनेदुर्विकृतैः स्वरैः॥ 6.67.40॥</div>
                    <div class="vyakhya" id="RAM_k06_S067_V040_B001"></div><br/>
                </div>
                <div class="verse" type="shloka" id="RAM_k06_S067_V041">
                    <div class="versetext" uvacha="Valmiki">अनेकशो वध्यमानाः कुम्भकर्णेन वानराः।<br/> राघवं शरणं जग्मुर्व्यथिता भिन्नचेतसः॥ 6.67.41॥</div>
                    <div class="vyakhya" id="RAM_k06_S067_V041_B001"></div><br/>
                </div>
                <div class="verse" type="shloka" id="RAM_k06_S067_V042">
                    <div class="versetext" uvacha="Valmiki">प्रभग्नान् वानरान् दृष्ट्वा वज्रहस्तात्मजात्मजः।<br/> अभ्यधावत वेगेन कुम्भकर्णं महाहवे॥ 6.67.42॥</div>
                    <div class="vyakhya" id="RAM_k06_S067_V042_B001"></div><br/>
                </div>
                <div class="verse" type="shloka" id="RAM_k06_S067_V043">
                    <div class="versetext" uvacha="Valmiki">शैलशृङ्गं महद् गृह्य विनदन् स मुहुर्मुहुः।<br/> त्रासयन् राक्षसान् सर्वान् कुम्भकर्णपदानुगान्॥ 6.67.43॥</div>
                    <div class="vyakhya" id="RAM_k06_S067_V043_B001"></div><br/>
                </div>
                <div class="verse" type="shloka" id="RAM_k06_S067_V044">
                    <div class="versetext" uvacha="Valmiki">चिक्षेप शैलशिखरं कुम्भकर्णस्य मूर्धनि।<br/> स तेनाभिहतो मूर्ध्नि शैलेनेन्द्ररिपुस्तदा॥ 6.67.44॥</div>
                    <div class="vyakhya" id="RAM_k06_S067_V044_B001"></div><br/>
                </div>
                <div class="verse" type="shloka" id="RAM_k06_S067_V045">
                    <div class="versetext" uvacha="Valmiki">कुम्भकर्णः प्रजज्वाल क्रोधेन महता तदा।<br/> सोऽभ्यधावत वेगेन वालिपुत्रममर्षणः॥ 6.67.45॥</div>
                    <div class="vyakhya" id="RAM_k06_S067_V045_B001"></div><br/>
                </div>
                <div class="verse" type="shloka" id="RAM_k06_S067_V046">
                    <div class="versetext" uvacha="Valmiki">कुम्भकर्णो महानादस्त्रासयन् सर्ववानरान्।<br/> शूलं ससर्ज वै रोषादङ्गदे तु महाबलः॥ 6.67.46॥</div>
                    <div class="vyakhya" id="RAM_k06_S067_V046_B001"></div><br/>
                </div>
                <div class="verse" type="shloka" id="RAM_k06_S067_V047">
                    <div class="versetext" uvacha="Valmiki">तदापतन्तं बलवान् युद्धमार्गविशारदः।<br/> लाघवान्मोक्षयामास बलवान् वानरर्षभः॥ 6.67.47॥</div>
                    <div class="vyakhya" id="RAM_k06_S067_V047_B001"></div><br/>
                </div>
                <div class="verse" type="shloka" id="RAM_k06_S067_V048">
                    <div class="versetext" uvacha="Valmiki">उत्पत्य चैनं तरसा तलेनोरस्यताडयत्।<br/> स तेनाभिहतः कोपात् प्रमुमोहाचलोपमः॥ 6.67.48॥</div>
                    <div class="vyakhya" id="RAM_k06_S067_V048_B001"></div><br/>
                </div>
                <div class="verse" type="shloka" id="RAM_k06_S067_V049">
                    <div class="versetext" uvacha="Valmiki">स लब्धसंज्ञोऽतिबलो मुष्टिं संगृह्य राक्षसः।<br/> अपहस्तेन चिक्षेप विसंज्ञः स पपात ह॥ 6.67.49॥</div>
                    <div class="vyakhya" id="RAM_k06_S067_V049_B001"></div><br/>
                </div>
                <div class="verse" type="shloka" id="RAM_k06_S067_V050">
                    <div class="versetext" uvacha="Valmiki">तस्मिन् प्लवगशार्दूले विसंज्ञे पतिते भुवि।<br/> तच्छूलं समुपादाय सुग्रीवमभिदुद्रुवे॥ 6.67.50॥</div>
                    <div class="vyakhya" id="RAM_k06_S067_V050_B001"></div><br/>
                </div>
                <div class="verse" type="shloka" id="RAM_k06_S067_V051">
                    <div class="versetext" uvacha="Valmiki">तमापतन्तं सम्प्रेक्ष्य कुम्भकर्णं महाबलम्।<br/> उत्पपात तदा वीरः सुग्रीवो वानराधिपः॥ 6.67.51॥</div>
                    <div class="vyakhya" id="RAM_k06_S067_V051_B001"></div><br/>
                </div>
                <div class="verse" type="shloka" id="RAM_k06_S067_V052">
                    <div class="versetext" uvacha="Valmiki">स पर्वताग्रमुत्क्षिप्य समाविध्य महाकपिः।<br/> अभिदुद्राव वेगेन कुम्भकर्णं महाबलम्॥ 6.67.52॥</div>
                    <div class="vyakhya" id="RAM_k06_S067_V052_B001"></div><br/>
                </div>
                <div class="verse" type="shloka" id="RAM_k06_S067_V053">
                    <div class="versetext" uvacha="Valmiki">तमापतन्तं सम्प्रेक्ष्य कुम्भकर्णः प्लवंगमम्।<br/> तस्थौ विवृत्तसर्वाङ्गो वानरेन्द्रस्य सम्मुखः॥ 6.67.53॥</div>
                    <div class="vyakhya" id="RAM_k06_S067_V053_B001"></div><br/>
                </div>
                <div class="verse" type="shloka" id="RAM_k06_S067_V054">
                    <div class="versetext" uvacha="Valmiki">कपिशोणितदिग्धाङ्गं भक्षयन्तं महाकपीन्।<br/> कुम्भकर्णं स्थितं दृष्ट्वा सुग्रीवो वाक्यमब्रवीत्॥ 6.67.54॥</div>
                    <div class="vyakhya" id="RAM_k06_S067_V054_B001"></div><br/>
                </div>
                <div class="verse" type="shloka" id="RAM_k06_S067_V055">
                    <div class="versetext" uvacha="Valmiki">पातिताश्च त्वया वीराः कृतं कर्म सुदुष्करम्।<br/> भक्षितानि च सैन्यानि प्राप्तं ते परमं यशः॥ 6.67.55॥</div>
                    <div class="vyakhya" id="RAM_k06_S067_V055_B001"></div><br/>
                </div>
                <div class="verse" type="shloka" id="RAM_k06_S067_V056">
                    <div class="versetext" uvacha="Valmiki">त्यज तद् वानरानीकं प्राकृतैः किं करिष्यसि।<br/> सहस्वैकं निपातं मे पर्वतस्यास्य राक्षस॥ 6.67.56॥</div>
                    <div class="vyakhya" id="RAM_k06_S067_V056_B001"></div><br/>
                </div>
                <div class="verse" type="shloka" id="RAM_k06_S067_V057">
                    <div class="versetext" uvacha="Valmiki">तद् वाक्यं हरिराजस्य सत्त्वधैर्यसमन्वितम्।<br/> श्रुत्वा राक्षसशार्दूलः कुम्भकर्णोऽब्रवीद् वचः॥ 6.67.57॥</div>
                    <div class="vyakhya" id="RAM_k06_S067_V057_B001"></div><br/>
                </div>
                <div class="verse" type="shloka" id="RAM_k06_S067_V058">
                    <div class="versetext" uvacha="Valmiki">प्रजापतेस्तु पौत्रस्त्वं तथैवर्क्षरजःसुतः।<br/> धृतिपौरुषसम्पन्नस्तस्माद् गर्जसि वानर॥ 6.67.58॥</div>
                    <div class="vyakhya" id="RAM_k06_S067_V058_B001"></div><br/>
                </div>
                <div class="verse" type="shloka" id="RAM_k06_S067_V059">
                    <div class="versetext" uvacha="Valmiki">स कुम्भकर्णस्य वचो निशम्य व्याविध्य शैलं सहसा मुमोच।<br/> तेनाजघानोरसि कुम्भकर्णं शैलेन वज्राशनिसंनिभेन॥ 6.67.59॥</div>
                    <div class="vyakhya" id="RAM_k06_S067_V059_B001"></div><br/>
                </div>
                <div class="verse" type="shloka" id="RAM_k06_S067_V060">
                    <div class="versetext" uvacha="Valmiki">तच्छैलशृङ्गं सहसा विभिन्नं भुजान्तरे तस्य तदा विशाले।<br/> ततो विषेदुः सहसा प्लवंगा रक्षोगणाश्चापि मुदा विनेदुः॥ 6.67.60॥</div>
                    <div class="vyakhya" id="RAM_k06_S067_V060_B001"></div><br/>
                </div>
                <div class="verse" type="shloka" id="RAM_k06_S067_V061">
                    <div class="versetext" uvacha="Valmiki">स शैलशृङ्गाभिहतश्चुकोप ननाद रोषाच्च विवृत्य वक्त्रम्।<br/> व्याविध्य शूलं स तडित्प्रकाशं चिक्षेप हर्यृक्षपतेर्वधाय॥ 6.67.61॥</div>
                    <div class="vyakhya" id="RAM_k06_S067_V061_B001"></div><br/>
                </div>
                <div class="verse" type="shloka" id="RAM_k06_S067_V062">
                    <div class="versetext" uvacha="Valmiki">तत् कुम्भकर्णस्य भुजप्रणुन्नं शूलं शितं काञ्चनधामयष्टिम्।<br/> क्षिप्रं समुत्पत्य निगृह्य दोर्भ्यां बभञ्ज वेगेन सुतोऽनिलस्य॥ 6.67.62॥</div>
                    <div class="vyakhya" id="RAM_k06_S067_V062_B001"></div><br/>
                </div>
                <div class="verse" type="shloka" id="RAM_k06_S067_V063">
                    <div class="versetext" uvacha="Valmiki">कृतं भारसहस्रस्य शूलं कालायसं महत्।<br/> बभञ्ज जानुमारोप्य तदा हृष्टः प्लवंगमः॥ 6.67.63॥</div>
                    <div class="vyakhya" id="RAM_k06_S067_V063_B001"></div><br/>
                </div>
                <div class="verse" type="shloka" id="RAM_k06_S067_V064">
                    <div class="versetext" uvacha="Valmiki">शूलं भग्नं हनुमता दृष्ट्वा वानरवाहिनी।<br/> हृष्टा ननाद बहुशः सर्वतश्चापि दुद्रुवे॥ 6.67.64॥</div>
                    <div class="vyakhya" id="RAM_k06_S067_V064_B001"></div><br/>
                </div>
                <div class="verse" type="shloka" id="RAM_k06_S067_V065">
                    <div class="versetext" uvacha="Valmiki">बभूवाथ परित्रस्तो राक्षसो विमुखोऽभवत्।<br/> सिंहनादं च ते चक्रुः प्रहृष्टा वनगोचराः।<br/> मारुतिं पूजयांचक्रुर्दृष्ट्वा शूलं तथागतम्॥ 6.67.65॥</div>
                    <div class="vyakhya" id="RAM_k06_S067_V065_B001"></div><br/>
                </div>
                <div class="verse" type="shloka" id="RAM_k06_S067_V066">
                    <div class="versetext" uvacha="Valmiki">स तत् तथा भग्नमवेक्ष्य शूलं चुकोप रक्षोधिपतिर्महात्मा।<br/> उत्पाट्य लङ्कामलयात् स शृङ्गं जघान सुग्रीवमुपेत्य तेन॥ 6.67.66॥</div>
                    <div class="vyakhya" id="RAM_k06_S067_V066_B001"></div><br/>
                </div>
                <div class="verse" type="shloka" id="RAM_k06_S067_V067">
                    <div class="versetext" uvacha="Valmiki">स शैलशृङ्गाभिहतो विसंज्ञः पपात भूमौ युधि वानरेन्द्रः।<br/> तं वीक्ष्य भूमौ पतितं विसंज्ञं नेदुः प्रहृष्टा युधि यातुधानाः॥ 6.67.67॥</div>
                    <div class="vyakhya" id="RAM_k06_S067_V067_B001"></div><br/>
                </div>
                <div class="verse" type="shloka" id="RAM_k06_S067_V068">
                    <div class="versetext" uvacha="Valmiki">समभ्युपेत्याद्भुतघोरवीर्यं स कुम्भकर्णो युधि वानरेन्द्रम्।<br/> जहार सुग्रीवमभिप्रगृह्य यथानिलो मेघमिव प्रचण्डः॥ 6.67.68॥</div>
                    <div class="vyakhya" id="RAM_k06_S067_V068_B001"></div><br/>
                </div>
                <div class="verse" type="shloka" id="RAM_k06_S067_V069">
                    <div class="versetext" uvacha="Valmiki">स तं महामेघनिकाशरूप- मुत्पाट्य गच्छन् युधि कुम्भकर्णः।<br/> रराज मेरुप्रतिमानरूपो मेरुर्यथा व्युच्छ्रितघोरशृङ्गः॥ 6.67.69॥</div>
                    <div class="vyakhya" id="RAM_k06_S067_V069_B001"></div><br/>
                </div>
                <div class="verse" type="shloka" id="RAM_k06_S067_V070">
                    <div class="versetext" uvacha="Valmiki">ततस्तमादाय जगाम वीरः संस्तूयमानो युधि राक्षसेन्द्रः।<br/> शृण्वन् निनादं त्रिदिवालयानां प्लवङ्गराजग्रहविस्मितानाम्॥ 6.67.70॥</div>
                    <div class="vyakhya" id="RAM_k06_S067_V070_B001"></div><br/>
                </div>
                <div class="verse" type="shloka" id="RAM_k06_S067_V071">
                    <div class="versetext" uvacha="Valmiki">ततस्तमादाय तदा स मेने हरीन्द्रमिन्द्रोपममिन्द्रवीर्यः।<br/> अस्मिन् हते सर्वमिदं हतं स्यात् सराघवं सैन्यमितीन्द्रशत्रुः॥ 6.67.71॥</div>
                    <div class="vyakhya" id="RAM_k06_S067_V071_B001"></div><br/>
                </div>
                <div class="verse" type="shloka" id="RAM_k06_S067_V072">
                    <div class="versetext" uvacha="Valmiki">विद्रुतां वाहिनीं दृष्ट्वा वानराणामितस्ततः।<br/> कुम्भकर्णेन सुग्रीवं गृहीतं चापि वानरम्॥ 6.67.72॥</div>
                    <div class="vyakhya" id="RAM_k06_S067_V072_B001"></div><br/>
                </div>
                <div class="verse" type="shloka" id="RAM_k06_S067_V073">
                    <div class="versetext" uvacha="Valmiki">हनूमांश्चिन्तयामास मतिमान् मारुतात्मजः।<br/> एवं गृहीते सुग्रीवे किं कर्तव्यं मया भवेत्॥ 6.67.73॥</div>
                    <div class="vyakhya" id="RAM_k06_S067_V073_B001"></div><br/>
                </div>
                <div class="verse" type="shloka" id="RAM_k06_S067_V074">
                    <div class="versetext" uvacha="Valmiki">यद्धि न्याय्यं मया कर्तुं तत् करिष्याम्यसंशयम्।<br/> भूत्वा पर्वतसंकाशो नाशयिष्यामि राक्षसम्॥ 6.67.</div>
                    <div class="vyakhya" id="RAM_k06_S067_V074_B001"></div><br/>
                </div>
                <div class="verse" type="shloka" id="RAM_k06_S067_V075">
                    <div class="versetext" uvacha="Valmiki">मया हते संयति कुम्भकर्णे महाबले मुष्टिविशीर्णदेहे।<br/> विमोचिते वानरपार्थिवे च भवन्तु हृष्टाः प्लवगाः समग्राः॥ 6.67.75॥</div>
                    <div class="vyakhya" id="RAM_k06_S067_V075_B001"></div><br/>
                </div>
                <div class="verse" type="shloka" id="RAM_k06_S067_V076">
                    <div class="versetext" uvacha="Valmiki">अथवा स्वयमप्येष मोक्षं प्राप्स्यति वानरः।<br/> गृहीतोऽयं यदि भवेत् त्रिदशैः सासुरोरगैः॥ 6.67.76॥</div>
                    <div class="vyakhya" id="RAM_k06_S067_V076_B001"></div><br/>
                </div>
                <div class="verse" type="shloka" id="RAM_k06_S067_V077">
                    <div class="versetext" uvacha="Valmiki">मन्ये न तावदात्मानं बुध्यते वानराधिपः।<br/> शैलप्रहाराभिहतः कुम्भकर्णेन संयुगे॥ 6.67.77॥</div>
                    <div class="vyakhya" id="RAM_k06_S067_V077_B001"></div><br/>
                </div>
                <div class="verse" type="shloka" id="RAM_k06_S067_V078">
                    <div class="versetext" uvacha="Valmiki">अयं मुहूर्तात् सुग्रीवो लब्धसंज्ञो महाहवे।<br/> आत्मनो वानराणां च यत् पथ्यं तत् करिष्यति॥ 6.67.78॥</div>
                    <div class="vyakhya" id="RAM_k06_S067_V078_B001"></div><br/>
                </div>
                <div class="verse" type="shloka" id="RAM_k06_S067_V079">
                    <div class="versetext" uvacha="Valmiki">मया तु मोक्षितस्यास्य सुग्रीवस्य महात्मनः।<br/> अप्रीतिश्च भवेत् कष्टा कीर्तिनाशश्च शाश्वतः॥ 6.67.79॥</div>
                    <div class="vyakhya" id="RAM_k06_S067_V079_B001"></div><br/>
                </div>
                <div class="verse" type="shloka" id="RAM_k06_S067_V080">
                    <div class="versetext" uvacha="Valmiki">तस्मान्मुहूर्तं कांक्षिष्ये विक्रमं मोक्षितस्य तु।<br/> भिन्नं च वानरानीकं तावदाश्वासयाम्यहम्॥ 6.67.80॥</div>
                    <div class="vyakhya" id="RAM_k06_S067_V080_B001"></div><br/>
                </div>
                <div class="verse" type="shloka" id="RAM_k06_S067_V081">
                    <div class="versetext" uvacha="Valmiki">इत्येवं चिन्तयित्वाथ हनूमान् मारुतात्मजः।<br/> भूयः संस्तम्भयामास वानराणां महाचमूम्॥ 6.67.81॥</div>
                    <div class="vyakhya" id="RAM_k06_S067_V081_B001"></div><br/>
                </div>
                <div class="verse" type="shloka" id="RAM_k06_S067_V082">
                    <div class="versetext" uvacha="Valmiki">स कुम्भकर्णोऽथ विवेश लङ्कां स्फुरन्तमादाय महाहरिं तम्।<br/> विमानचर्यागृहगोपुरस्थैः पुष्पाग्र्यवर्षैरभिपूज्यमानः॥ 6.67.82॥</div>
                    <div class="vyakhya" id="RAM_k06_S067_V082_B001"></div><br/>
                </div>
                <div class="verse" type="shloka" id="RAM_k06_S067_V083">
                    <div class="versetext" uvacha="Valmiki">लाजगन्धोदवर्षैस्तु सेच्यमानः शनैः शनैः।<br/> राजवीथ्यास्तु शीतत्वात् संज्ञां प्राप महाबलः॥ 6.67.83॥</div>
                    <div class="vyakhya" id="RAM_k06_S067_V083_B001"></div><br/>
                </div>
                <div class="verse" type="shloka" id="RAM_k06_S067_V084">
                    <div class="versetext" uvacha="Valmiki">ततः स संज्ञामुपलभ्य कृच्छ्राद् बलीयसस्तस्य भुजान्तरस्थः।<br/> अवेक्षमाणः पुरराजमार्गं विचिन्तयामास मुहुर्महात्मा॥ 6.67.84॥</div>
                    <div class="vyakhya" id="RAM_k06_S067_V084_B001"></div><br/>
                </div>
                <div class="verse" type="shloka" id="RAM_k06_S067_V085">
                    <div class="versetext" uvacha="Valmiki">एवं गृहीतेन कथं नु नाम शक्यं मया सम्प्रतिकर्तुमद्य।<br/> तथा करिष्यामि यथा हरीणां भविष्यतीष्टं च हितं च कार्यम्॥ 6.67.85॥</div>
                    <div class="vyakhya" id="RAM_k06_S067_V085_B001"></div><br/>
                </div>
                <div class="verse" type="shloka" id="RAM_k06_S067_V086">
                    <div class="versetext" uvacha="Valmiki">ततः कराग्रैः सहसा समेत्य राजा हरीणाममरेन्द्रशत्रोः।<br/> खरैश्च कर्णौ दशनैश्च नासां ददंश पादैर्विददार पार्श्वौ॥ 6.67.86॥</div>
                    <div class="vyakhya" id="RAM_k06_S067_V086_B001"></div><br/>
                </div>
                <div class="verse" type="shloka" id="RAM_k06_S067_V087">
                    <div class="versetext" uvacha="Valmiki">स कुम्भकर्णो हृतकर्णनासो विदारितस्तेन रदैर्नखैश्च।<br/> रोषाभिभूतः क्षतजार्द्रगात्रः सुग्रीवमाविध्य पिपेष भूमौ॥ 6.67.87॥</div>
                    <div class="vyakhya" id="RAM_k06_S067_V087_B001"></div><br/>
                </div>
                <div class="verse" type="shloka" id="RAM_k06_S067_V088">
                    <div class="versetext" uvacha="Valmiki">स भूतले भीमबलाभिपिष्टः सुरारिभिस्तैरभिहन्यमानः।<br/> जगाम खं कन्दुकवज्जवेन पुनश्च रामेण समाजगाम॥ 6.67.88॥</div>
                    <div class="vyakhya" id="RAM_k06_S067_V088_B001"></div><br/>
                </div>
                <div class="verse" type="shloka" id="RAM_k06_S067_V089">
                    <div class="versetext" uvacha="Valmiki">कर्णनासाविहीनस्तु कुम्भकर्णो महाबलः।<br/> रराज शोणितोत्सिक्तो गिरिः प्रस्रवणैरिव॥ 6.67.89॥</div>
                    <div class="vyakhya" id="RAM_k06_S067_V089_B001"></div><br/>
                </div>
                <div class="verse" type="shloka" id="RAM_k06_S067_V090">
                    <div class="versetext" uvacha="Valmiki">शोणितार्द्रो महाकायो राक्षसो भीमदर्शनः।<br/> युद्धायाभिमुखो भूयो मनश्चक्रे निशाचरः॥ 6.67.90॥</div>
                    <div class="vyakhya" id="RAM_k06_S067_V090_B001"></div><br/>
                </div>
                <div class="verse" type="shloka" id="RAM_k06_S067_V091">
                    <div class="versetext" uvacha="Valmiki">अमर्षाच्छोणितोद‍्गारी शुशुभे रावणानुजः।<br/> नीलाञ्जनचयप्रख्यः ससंध्य इव तोयदः॥ 6.67.91॥</div>
                    <div class="vyakhya" id="RAM_k06_S067_V091_B001"></div><br/>
                </div>
                <div class="verse" type="shloka" id="RAM_k06_S067_V092">
                    <div class="versetext" uvacha="Valmiki">गते च तस्मिन् सुरराजशत्रुः क्रोधात् प्रदुद्राव रणाय भूयः।<br/> अनायुधोऽस्मीति विचिन्त्य रौद्रो घोरं तदा मुद‍्गरमाससाद॥ 6.67.92॥</div>
                    <div class="vyakhya" id="RAM_k06_S067_V092_B001"></div><br/>
                </div>
                <div class="verse" type="shloka" id="RAM_k06_S067_V093">
                    <div class="versetext" uvacha="Valmiki">ततः स पुर्याः सहसा महौजा निष्क्रम्य तद् वानरसैन्यमुग्रम्।<br/> बभक्ष रक्षो युधि कुम्भकर्णः प्रजा युगान्ताग्निरिव प्रवृद्धः॥ 6.67.93॥</div>
                    <div class="vyakhya" id="RAM_k06_S067_V093_B001"></div><br/>
                </div>
                <div class="verse" type="shloka" id="RAM_k06_S067_V094">
                    <div class="versetext" uvacha="Valmiki">बुभुक्षितः शोणितमांसगृध्नुः प्रविश्य तद् वानरसैन्यमुग्रम्।<br/> चखाद रक्षांसि हरीन् पिशाचान्नृक्षांश्च मोहाद् युधि कुम्भकर्णः।<br/> यथैव मृत्युर्हरते युगान्ते स भक्षयामास हरींश्च मुख्यान्॥ 6.67.94॥</div>
                    <div class="vyakhya" id="RAM_k06_S067_V094_B001"></div><br/>
                </div>
                <div class="verse" type="shloka" id="RAM_k06_S067_V095">
                    <div class="versetext" uvacha="Valmiki">एकं द्वौ त्रीन् बहून् क्रुद्धो वानरान् सह राक्षसैः।<br/> समादायैकहस्तेन प्रचिक्षेप त्वरन् मुखे॥ 6.67.95॥</div>
                    <div class="vyakhya" id="RAM_k06_S067_V095_B001"></div><br/>
                </div>
                <div class="verse" type="shloka" id="RAM_k06_S067_V096">
                    <div class="versetext" uvacha="Valmiki">सम्प्रस्रवंस्तदा मेदः शोणितं च महाबलः।<br/> वध्यमानो नगेन्द्राग्रैर्भक्षयामास वानरान्॥ 6.67.96॥</div>
                    <div class="vyakhya" id="RAM_k06_S067_V096_B001"></div><br/>
                </div>
                <div class="verse" type="shloka" id="RAM_k06_S067_V097">
                    <div class="versetext" uvacha="Valmiki">ते भक्ष्यमाणा हरयो रामं जग्मुस्तदा गतिम्।<br/> कुम्भकर्णो भृशं क्रुद्धः कपीन् खादन् प्रधावति॥ 6.67.97॥</div>
                    <div class="vyakhya" id="RAM_k06_S067_V097_B001"></div><br/>
                </div>
                <div class="verse" type="shloka" id="RAM_k06_S067_V098">
                    <div class="versetext" uvacha="Valmiki">शतानि सप्त चाष्टौ च विंशत् त्रिंशत् तथैव च।<br/> सम्परिष्वज्य बाहुभ्यां खादन् विपरिधावति॥ 6.67.98॥</div>
                    <div class="vyakhya" id="RAM_k06_S067_V098_B001"></div><br/>
                </div>
                <div class="verse" type="shloka" id="RAM_k06_S067_V099">
                    <div class="versetext" uvacha="Valmiki">मेदोवसाशोणितदिग्धगात्रः कर्णावसक्तग्रथितान्त्रमालः।<br/> ववर्ष शूलानि सुतीक्ष्णदंष्ट्रः कालो युगान्तस्थ इव प्रवृद्धः॥ 6.67.99॥</div>
                    <div class="vyakhya" id="RAM_k06_S067_V099_B001"></div><br/>
                </div>
                <div class="verse" type="shloka" id="RAM_k06_S067_V0100">
                    <div class="versetext" uvacha="Valmiki">तस्मिन् काले सुमित्रायाः पुत्रः परबलार्दनः।<br/> चकार लक्ष्मणः क्रुद्धो युद्धं परपुरंजयः॥ 6.67.100॥</div>
                    <div class="vyakhya" id="RAM_k06_S067_V0100_B001"></div><br/>
                </div>
                <div class="verse" type="shloka" id="RAM_k06_S067_V0101">
                    <div class="versetext" uvacha="Valmiki">स कुम्भकर्णस्य शरान् शरीरे सप्त वीर्यवान्।<br/> निचखानाददे चान्यान् विससर्ज च लक्ष्मणः॥ 6.67.101॥</div>
                    <div class="vyakhya" id="RAM_k06_S067_V0101_B001"></div><br/>
                </div>
                <div class="verse" type="shloka" id="RAM_k06_S067_V0102">
                    <div class="versetext" uvacha="Valmiki">पीड्यमानस्तदस्त्रं तु विशेषं तत् स राक्षसः।<br/> ततश्चुकोप बलवान् सुमित्रानन्दवर्धनः॥ 6.67.102॥</div>
                    <div class="vyakhya" id="RAM_k06_S067_V0102_B001"></div><br/>
                </div>
                <div class="verse" type="shloka" id="RAM_k06_S067_V0103">
                    <div class="versetext" uvacha="Valmiki">अथास्य कवचं शुभ्रं जाम्बूनदमयं शुभम्।<br/> प्रच्छादयामास शरैः संध्याभ्रमिव मारुतः॥ 6.67.103॥</div>
                    <div class="vyakhya" id="RAM_k06_S067_V0103_B001"></div><br/>
                </div>
                <div class="verse" type="shloka" id="RAM_k06_S067_V0104">
                    <div class="versetext" uvacha="Valmiki">नीलाञ्जनचयप्रख्यः शरैः काञ्चनभूषणैः।<br/> आपीड्यमानः शुशुभे मेघैः सूर्य इवांशुमान्॥ 6.67.104॥</div>
                    <div class="vyakhya" id="RAM_k06_S067_V0104_B001"></div><br/>
                </div>
                <div class="verse" type="shloka" id="RAM_k06_S067_V0105">
                    <div class="versetext" uvacha="Valmiki">ततः स राक्षसो भीमः सुमित्रानन्दवर्धनम्।<br/> सावज्ञमेव प्रोवाच वाक्यं मेघौघनिःस्वनः॥ 6.67.105॥</div>
                    <div class="vyakhya" id="RAM_k06_S067_V0105_B001"></div><br/>
                </div>
                <div class="verse" type="shloka" id="RAM_k06_S067_V0106">
                    <div class="versetext" uvacha="Valmiki">अन्तकस्याप्यकष्टेन युधि जेतारमाहवे।<br/> युध्यता मामभीतेन ख्यापिता वीरता त्वया॥ 6.67.106॥</div>
                    <div class="vyakhya" id="RAM_k06_S067_V0106_B001"></div><br/>
                </div>
                <div class="verse" type="shloka" id="RAM_k06_S067_V0107">
                    <div class="versetext" uvacha="Valmiki">प्रगृहीतायुधस्येह मृत्योरिव महामृधे।<br/> तिष्ठन्नप्यग्रतः पूज्यः किमु युद्धप्रदायकः॥ 6.67.107॥</div>
                    <div class="vyakhya" id="RAM_k06_S067_V0107_B001"></div><br/>
                </div>
                <div class="verse" type="shloka" id="RAM_k06_S067_V0108">
                    <div class="versetext" uvacha="Valmiki">ऐरावतं समारूढो वृतः सर्वामरैः प्रभुः।<br/> नैव शक्रोऽपि समरे स्थितपूर्वः कदाचन॥ 6.67.108॥</div>
                    <div class="vyakhya" id="RAM_k06_S067_V0108_B001"></div><br/>
                </div>
                <div class="verse" type="shloka" id="RAM_k06_S067_V0109">
                    <div class="versetext" uvacha="Valmiki">अद्य त्वयाहं सौमित्रे बालेनापि पराक्रमैः।<br/> तोषितो गन्तुमिच्छामि त्वामनुज्ञाप्य राघवम्॥ 6.67.109॥</div>
                    <div class="vyakhya" id="RAM_k06_S067_V0109_B001"></div><br/>
                </div>
                <div class="verse" type="shloka" id="RAM_k06_S067_V0110">
                    <div class="versetext" uvacha="Valmiki">यत् तु वीर्यबलोत्साहैस्तोषितोऽहं रणे त्वया।<br/> राममेवैकमिच्छामि हन्तुं यस्मिन् हते हतम्॥ 6.67.110॥</div>
                    <div class="vyakhya" id="RAM_k06_S067_V0110_B001"></div><br/>
                </div>
                <div class="verse" type="shloka" id="RAM_k06_S067_V0111">
                    <div class="versetext" uvacha="Valmiki">रामे मयात्र निहते येऽन्ये स्थास्यन्ति संयुगे।<br/> तानहं योधयिष्यामि स्वबलेन प्रमाथिना॥ 6.67.111॥</div>
                    <div class="vyakhya" id="RAM_k06_S067_V0111_B001"></div><br/>
                </div>
                <div class="verse" type="shloka" id="RAM_k06_S067_V0112">
                    <div class="versetext" uvacha="Valmiki">इत्युक्तवाक्यं तद् रक्षः प्रोवाच स्तुतिसंहितम्।<br/> मृधे घोरतरं वाक्यं सौमित्रिः प्रहसन्निव॥ 6.67.112॥</div>
                    <div class="vyakhya" id="RAM_k06_S067_V0112_B001"></div><br/>
                </div>
                <div class="verse" type="shloka" id="RAM_k06_S067_V0113">
                    <div class="versetext" uvacha="Valmiki">यस्त्वं शक्रादिभिर्देवैरसह्यः प्राप्य पौरुषम्।<br/> तत् सत्यं नान्यथा वीर दृष्टस्तेऽद्य पराक्रमः॥ 6.67.113॥</div>
                    <div class="vyakhya" id="RAM_k06_S067_V0113_B001"></div><br/>
                </div>
                <div class="verse" type="shloka" id="RAM_k06_S067_V0114">
                    <div class="versetext" uvacha="Valmiki">एष दाशरथी रामस्तिष्ठत्यद्रिरिवाचलः।<br/> इति श्रुत्वा ह्यनादृत्य लक्ष्मणं स निशाचरः॥ 6.67.114॥</div>
                    <div class="vyakhya" id="RAM_k06_S067_V0114_B001"></div><br/>
                </div>
                <div class="verse" type="shloka" id="RAM_k06_S067_V0115">
                    <div class="versetext" uvacha="Valmiki">अतिक्रम्य च सौमित्रिं कुम्भकर्णो महाबलः।<br/> राममेवाभिदुद्राव कम्पयन्निव मेदिनीम्॥ 6.67.115॥</div>
                    <div class="vyakhya" id="RAM_k06_S067_V0115_B001"></div><br/>
                </div>
                <div class="verse" type="shloka" id="RAM_k06_S067_V0116">
                    <div class="versetext" uvacha="Valmiki">अथ दाशरथी रामो रौद्रमस्त्रं प्रयोजयन्।<br/> कुम्भकर्णस्य हृदये ससर्ज निशितान् शरान्॥ 6.67.116॥</div>
                    <div class="vyakhya" id="RAM_k06_S067_V0116_B001"></div><br/>
                </div>
                <div class="verse" type="shloka" id="RAM_k06_S067_V0117">
                    <div class="versetext" uvacha="Valmiki">तस्य रामेण विद्धस्य सहसाभिप्रधावतः।<br/> अङ्गारमिश्राः क्रुद्धस्य मुखान्निश्चेरुरर्चिषः॥ 6.67.117॥</div>
                    <div class="vyakhya" id="RAM_k06_S067_V0117_B001"></div><br/>
                </div>
                <div class="verse" type="shloka" id="RAM_k06_S067_V0118">
                    <div class="versetext" uvacha="Valmiki">रामास्त्रविद्धो घोरं वै नर्दन् राक्षसपुङ्गवः।<br/> अभ्यधावत संक्रुद्धो हरीन् विद्रावयन् रणे॥ 6.67.118॥</div>
                    <div class="vyakhya" id="RAM_k06_S067_V0118_B001"></div><br/>
                </div>
                <div class="verse" type="shloka" id="RAM_k06_S067_V0119">
                    <div class="versetext" uvacha="Valmiki">तस्योरसि निमग्नास्ते शरा बर्हिणवाससः।<br/> हस्ताच्चास्य परिभ्रष्टा गदा चोर्व्यां पपात ह॥ 6.67.119॥</div>
                    <div class="vyakhya" id="RAM_k06_S067_V0119_B001"></div><br/>
                </div>
                <div class="verse" type="shloka" id="RAM_k06_S067_V0120">
                    <div class="versetext" uvacha="Valmiki">आयुधानि च सर्वाणि विप्रकीर्यन्त भूतले।<br/> स निरायुधमात्मानं यदा मेने महाबलः॥ 6.67.120॥</div>
                    <div class="vyakhya" id="RAM_k06_S067_V0120_B001"></div><br/>
                </div>
                <div class="verse" type="shloka" id="RAM_k06_S067_V0121">
                    <div class="versetext" uvacha="Valmiki">मुष्टिभ्यां च कराभ्यां च चकार कदनं महत्।<br/> स बाणैरतिविद्धाङ्गः क्षतजेन समुक्षितः।<br/> रुधिरं परिसुस्राव गिरिः प्रस्रवणं यथा॥ 6.67.121॥</div>
                    <div class="vyakhya" id="RAM_k06_S067_V0121_B001"></div><br/>
                </div>
                <div class="verse" type="shloka" id="RAM_k06_S067_V0122">
                    <div class="versetext" uvacha="Valmiki">स तीव्रेण च कोपेन रुधिरेण च मूर्च्छितः।<br/> वानरान् राक्षसानृक्षान् खादन् स परिधावति।<br/> अथ शृङ्गं समाविध्य भीमं भीमपराक्रमः॥ 6.67.122॥</div>
                    <div class="vyakhya" id="RAM_k06_S067_V0122_B001"></div><br/>
                </div>
                <div class="verse" type="shloka" id="RAM_k06_S067_V0123">
                    <div class="versetext" uvacha="Valmiki">अप्राप्तमन्तरा रामः सप्तभिस्तमजिह्मगैः।<br/> चिच्छेद गिरिशृङ्गं तं पुनः संधाय कार्मुकम्॥ 6.67.123॥</div>
                    <div class="vyakhya" id="RAM_k06_S067_V0123_B001"></div><br/>
                </div>
                <div class="verse" type="shloka" id="RAM_k06_S067_V0124">
                    <div class="versetext" uvacha="Valmiki">ततस्तु रामो धर्मात्मा तस्य शृङ्गं महत् तदा।<br/> शरैः काञ्चनचित्राङ्गैश्चिच्छेद भरताग्रजः॥ 6.67.124॥</div>
                    <div class="vyakhya" id="RAM_k06_S067_V0124_B001"></div><br/>
                </div>
                <div class="verse" type="shloka" id="RAM_k06_S067_V0125">
                    <div class="versetext" uvacha="Valmiki">तन्मेरुशिखराकारं द्योतमानमिव श्रिया।<br/> द्वे शते वानराणां च पतमानमपातयत्॥ 6.67.125॥</div>
                    <div class="vyakhya" id="RAM_k06_S067_V0125_B001"></div><br/>
                </div>
                <div class="verse" type="shloka" id="RAM_k06_S067_V0126">
                    <div class="versetext" uvacha="Valmiki">तस्मिन् काले स धर्मात्मा लक्ष्मणो राममब्रवीत्।<br/> कुम्भकर्णवधे युक्तो योगान् परिमृशन् बहून्॥ 6.67.126॥</div>
                    <div class="vyakhya" id="RAM_k06_S067_V0126_B001"></div><br/>
                </div>
                <div class="verse" type="shloka" id="RAM_k06_S067_V0127">
                    <div class="versetext" uvacha="Valmiki">नैवायं वानरान् राजन् न विजानाति राक्षसान्।<br/> मत्तः शोणितगन्धेन स्वान् परांश्चैव खादति॥ 6.67.127॥</div>
                    <div class="vyakhya" id="RAM_k06_S067_V0127_B001"></div><br/>
                </div>
                <div class="verse" type="shloka" id="RAM_k06_S067_V0128">
                    <div class="versetext" uvacha="Valmiki">साध्वेनमधिरोहन्तु सर्वतो वानरर्षभाः।<br/> यूथपाश्च यथा मुख्यास्तिष्ठन्त्वस्मिन् समन्ततः॥ 6.67.128॥</div>
                    <div class="vyakhya" id="RAM_k06_S067_V0128_B001"></div><br/>
                </div>
                <div class="verse" type="shloka" id="RAM_k06_S067_V0129">
                    <div class="versetext" uvacha="Valmiki">अद्यायं दुर्मतिः काले गुरुभारप्रपीडितः।<br/> प्रचरन् राक्षसो भूमौ नान्यान् हन्यात् प्लवंगमान्॥ 6.67.129॥</div>
                    <div class="vyakhya" id="RAM_k06_S067_V0129_B001"></div><br/>
                </div>
                <div class="verse" type="shloka" id="RAM_k06_S067_V0130">
                    <div class="versetext" uvacha="Valmiki">तस्य तद् वचनं श्रुत्वा राजपुत्रस्य धीमतः।<br/> ते समारुरुहुर्हृष्टाः कुम्भकर्णं महाबलाः॥ 6.67.130॥</div>
                    <div class="vyakhya" id="RAM_k06_S067_V0130_B001"></div><br/>
                </div>
                <div class="verse" type="shloka" id="RAM_k06_S067_V0131">
                    <div class="versetext" uvacha="Valmiki">कुम्भकर्णस्तु संक्रुद्धः समारूढः प्लवंगमैः।<br/> व्यधूनयत् तान् वेगेन दुष्टहस्तीव हस्तिपान्॥ 6.67.131॥</div>
                    <div class="vyakhya" id="RAM_k06_S067_V0131_B001"></div><br/>
                </div>
                <div class="verse" type="shloka" id="RAM_k06_S067_V0132">
                    <div class="versetext" uvacha="Valmiki">तान् दृष्ट्वा निर्धुतान् रामो रुष्टोऽयमिति राक्षसम्।<br/> समुत्पपात वेगेन धनुरुत्तममाददे॥ 6.67.132॥</div>
                    <div class="vyakhya" id="RAM_k06_S067_V0132_B001"></div><br/>
                </div>
                <div class="verse" type="shloka" id="RAM_k06_S067_V0133">
                    <div class="versetext" uvacha="Valmiki">क्रोधरक्तेक्षणो धीरो निर्दहन्निव चक्षुषा।<br/> राघवो राक्षसं वेगादभिदुद्राव वेगितः।<br/> यूथपान् हर्षयन् सर्वान् कुम्भकर्णबलार्दितान्॥ 6.67.133॥</div>
                    <div class="vyakhya" id="RAM_k06_S067_V0133_B001"></div><br/>
                </div>
                <div class="verse" type="shloka" id="RAM_k06_S067_V0134">
                    <div class="versetext" uvacha="Valmiki">स चापमादाय भुजंगकल्पं दृढज्यमुग्रं तपनीयचित्रम्।<br/> हरीन् समाश्वास्य समुत्पपात रामो निबद्धोत्तमतूणबाणः॥ 6.67.134॥</div>
                    <div class="vyakhya" id="RAM_k06_S067_V0134_B001"></div><br/>
                </div>
                <div class="verse" type="shloka" id="RAM_k06_S067_V0135">
                    <div class="versetext" uvacha="Valmiki">स वानरगणैस्तैस्तु वृतः परमदुर्जयैः।<br/> लक्ष्मणानुचरो वीरः सम्प्रतस्थे महाबलः॥ 6.67.135॥</div>
                    <div class="vyakhya" id="RAM_k06_S067_V0135_B001"></div><br/>
                </div>
                <div class="verse" type="shloka" id="RAM_k06_S067_V0136">
                    <div class="versetext" uvacha="Valmiki">स ददर्श महात्मानं किरीटिनमरिंदमम्।<br/> शोणिताप्लुतरक्ताक्षं कुम्भकर्णं महाबलः॥ 6.67.136॥</div>
                    <div class="vyakhya" id="RAM_k06_S067_V0136_B001"></div><br/>
                </div>
                <div class="verse" type="shloka" id="RAM_k06_S067_V0137">
                    <div class="versetext" uvacha="Valmiki">सर्वान् समभिधावन्तं यथा रुष्टं दिशागजम्।<br/> मार्गमाणं हरीन् क्रुद्धं राक्षसैः परिवारितम्॥ 6.67.137॥</div>
                    <div class="vyakhya" id="RAM_k06_S067_V0137_B001"></div><br/>
                </div>
                <div class="verse" type="shloka" id="RAM_k06_S067_V0138">
                    <div class="versetext" uvacha="Valmiki">विन्ध्यमन्दरसंकाशं काञ्चनाङ्गदभूषणम्।<br/> स्रवन्तं रुधिरं वक्त्राद् वर्षमेघमिवोत्थितम्॥ 6.67.138॥</div>
                    <div class="vyakhya" id="RAM_k06_S067_V0138_B001"></div><br/>
                </div>
                <div class="verse" type="shloka" id="RAM_k06_S067_V0139">
                    <div class="versetext" uvacha="Valmiki">जिह्वया परिलिह्यन्तं सृक्किणी शोणितोक्षिते।<br/> मृद्नन्तं वानरानीकं कालान्तकयमोपमम्॥ 6.67.139॥</div>
                    <div class="vyakhya" id="RAM_k06_S067_V0139_B001"></div><br/>
                </div>
                <div class="verse" type="shloka" id="RAM_k06_S067_V0140">
                    <div class="versetext" uvacha="Valmiki">तं दृष्ट्वा राक्षसश्रेष्ठं प्रदीप्तानलवर्चसम्।<br/> विस्फारयामास तदा कार्मुकं पुरुषर्षभः॥ 6.67.140॥</div>
                    <div class="vyakhya" id="RAM_k06_S067_V0140_B001"></div><br/>
                </div>
                <div class="verse" type="shloka" id="RAM_k06_S067_V0141">
                    <div class="versetext" uvacha="Valmiki">स तस्य चापनिर्घोषात् कुपितो राक्षसर्षभः।<br/> अमृष्यमाणस्तं घोषमभिदुद्राव राघवम्॥ 6.67.141॥</div>
                    <div class="vyakhya" id="RAM_k06_S067_V0141_B001"></div><br/>
                </div>
                <div class="verse" type="shloka" id="RAM_k06_S067_V0142">
                    <div class="versetext" uvacha="Valmiki">ततस्तु वातोद्धतमेघकल्पं भुजंगराजोत्तमभोगबाहुः।<br/> तमापतन्तं धरणीधराभमुवाच रामो युधि कुम्भकर्णम्॥ 6.67.142॥</div>
                    <div class="vyakhya" id="RAM_k06_S067_V0142_B001"></div><br/>
                </div>
                <div class="verse" type="shloka" id="RAM_k06_S067_V0143">
                    <div class="versetext" uvacha="Valmiki">आगच्छ रक्षोऽधिप मा विषादमवस्थितोऽहं प्रगृहीतचापः।<br/> अवेहि मां राक्षसवंशनाशनं यस्त्वं मुहूर्ताद् भविता विचेताः॥ 6.67.143॥</div>
                    <div class="vyakhya" id="RAM_k06_S067_V0143_B001"></div><br/>
                </div>
                <div class="verse" type="shloka" id="RAM_k06_S067_V0144">
                    <div class="versetext" uvacha="Valmiki">रामोऽयमिति विज्ञाय जहास विकृतस्वनम्।<br/> अभ्यधावत संक्रुद्धो हरीन् विद्रावयन् रणे॥ 6.67.144॥</div>
                    <div class="vyakhya" id="RAM_k06_S067_V0144_B001"></div><br/>
                </div>
                <div class="verse" type="shloka" id="RAM_k06_S067_V0145">
                    <div class="versetext" uvacha="Valmiki">दारयन्निव सर्वेषां हृदयानि वनौकसाम्।<br/> प्रहस्य विकृतं भीमं स मेघस्तनितोपमम्॥ 6.67.145॥</div>
                    <div class="vyakhya" id="RAM_k06_S067_V0145_B001"></div><br/>
                </div>
                <div class="verse" type="shloka" id="RAM_k06_S067_V0146">
                    <div class="versetext" uvacha="Valmiki">कुम्भकर्णो महातेजा राघवं वाक्यमब्रवीत्।<br/> नाहं विराधो विज्ञेयो न कबन्धः खरो न च।<br/> न वाली न च मारीचः कुम्भकर्णः समागतः॥ 6.67.146॥</div>
                    <div class="vyakhya" id="RAM_k06_S067_V0146_B001"></div><br/>
                </div>
                <div class="verse" type="shloka" id="RAM_k06_S067_V0147">
                    <div class="versetext" uvacha="Valmiki">पश्य मे मुद‍्गरं भीमं सर्वं कालायसं महत्।<br/> अनेन निर्जिता देवा दानवाश्च पुरा मया॥ 6.67.147॥</div>
                    <div class="vyakhya" id="RAM_k06_S067_V0147_B001"></div><br/>
                </div>
                <div class="verse" type="shloka" id="RAM_k06_S067_V0148">
                    <div class="versetext" uvacha="Valmiki">विकर्णनास इति मां नावज्ञातुं त्वमर्हसि।<br/> स्वल्पापि हि न मे पीडा कर्णनासाविनाशनात्॥ 6.67.148॥</div>
                    <div class="vyakhya" id="RAM_k06_S067_V0148_B001"></div><br/>
                </div>
                <div class="verse" type="shloka" id="RAM_k06_S067_V0149">
                    <div class="versetext" uvacha="Valmiki">दर्शयेक्ष्वाकुशार्दूल वीर्यं गात्रेषु मेऽनघ।<br/> ततस्त्वां भक्षयिष्यामि दृष्टपौरुषविक्रमम्॥ 6.67.149॥</div>
                    <div class="vyakhya" id="RAM_k06_S067_V0149_B001"></div><br/>
                </div>
                <div class="verse" type="shloka" id="RAM_k06_S067_V0150">
                    <div class="versetext" uvacha="Valmiki">स कुम्भकर्णस्य वचो निशम्य रामः सुपुङ्खान् विससर्ज बाणान्।<br/> तैराहतो वज्रसमप्रवेगैर्न चुक्षुभे न व्यथते सुरारिः॥ 6.67.150॥</div>
                    <div class="vyakhya" id="RAM_k06_S067_V0150_B001"></div><br/>
                </div>
                <div class="verse" type="shloka" id="RAM_k06_S067_V0151">
                    <div class="versetext" uvacha="Valmiki">यैः सायकैः सालवरा निकृत्ता वाली हतो वानरपुङ्गवश्च।<br/> ते कुम्भकर्णस्य तदा शरीरं वज्रोपमा न व्यथयाम्प्रचक्रुः॥ 6.67.151॥</div>
                    <div class="vyakhya" id="RAM_k06_S067_V0151_B001"></div><br/>
                </div>
                <div class="verse" type="shloka" id="RAM_k06_S067_V0152">
                    <div class="versetext" uvacha="Valmiki">स वारिधारा इव सायकांस्तान् पिबन् शरीरेण महेन्द्रशत्रुः।<br/> जघान रामस्य शरप्रवेगं व्याविध्य तं मुद‍्गरमुग्रवेगम्॥ 6.67.152॥</div>
                    <div class="vyakhya" id="RAM_k06_S067_V0152_B001"></div><br/>
                </div>
                <div class="verse" type="shloka" id="RAM_k06_S067_V0153">
                    <div class="versetext" uvacha="Valmiki">ततस्तु रक्षः क्षतजानुलिप्तं वित्रासनं देवमहाचमूनाम्।<br/> व्याविध्य तं मुद‍्गरमुग्रवेगं विद्रावयामास चमूं हरीणाम्॥ 6.67.153॥</div>
                    <div class="vyakhya" id="RAM_k06_S067_V0153_B001"></div><br/>
                </div>
                <div class="verse" type="shloka" id="RAM_k06_S067_V0154">
                    <div class="versetext" uvacha="Valmiki">वायव्यमादाय ततोऽपरास्त्रं रामः प्रचिक्षेप निशाचराय।<br/> समुद‍्गरं तेन जहार बाहुं स कृत्तबाहुस्तुमुलं ननाद॥ 6.67.154॥</div>
                    <div class="vyakhya" id="RAM_k06_S067_V0154_B001"></div><br/>
                </div>
                <div class="verse" type="shloka" id="RAM_k06_S067_V0155">
                    <div class="versetext" uvacha="Valmiki">स तस्य बाहुर्गिरिशृङ्गकल्पः समुद‍्गरो राघवबाणकृत्तः।<br/> पपात तस्मिन् हरिराजसैन्ये जघान तां वानरवाहिनीं च॥ 6.67.155॥</div>
                    <div class="vyakhya" id="RAM_k06_S067_V0155_B001"></div><br/>
                </div>
                <div class="verse" type="shloka" id="RAM_k06_S067_V0156">
                    <div class="versetext" uvacha="Valmiki">ते वानरा भग्नहतावशेषाः पर्यन्तमाश्रित्य तदा विषण्णाः।<br/> प्रपीडिताङ्गा ददृशुः सुघोरं नरेन्द्ररक्षोऽधिपसंनिपातम्॥ 6.67.156॥</div>
                    <div class="vyakhya" id="RAM_k06_S067_V0156_B001"></div><br/>
                </div>
                <div class="verse" type="shloka" id="RAM_k06_S067_V0157">
                    <div class="versetext" uvacha="Valmiki">स कुम्भकर्णोऽस्त्रनिकृत्तबाहुर्महासिकृत्ताग्र इवाचलेन्द्रः।<br/> उत्पाटयामास करेण वृक्षं ततोऽभिदुद्राव रणे नरेन्द्रम्॥ 6.67.157॥</div>
                    <div class="vyakhya" id="RAM_k06_S067_V0157_B001"></div><br/>
                </div>
                <div class="verse" type="shloka" id="RAM_k06_S067_V0158">
                    <div class="versetext" uvacha="Valmiki">तं तस्य बाहुं सहतालवृक्षं समुद्यतं पन्नगभोगकल्पम्।<br/> ऐन्द्रास्त्रयुक्तेन जघान रामो बाणेन जाम्बूनदचित्रितेन॥ 6.67.158॥</div>
                    <div class="vyakhya" id="RAM_k06_S067_V0158_B001"></div><br/>
                </div>
                <div class="verse" type="shloka" id="RAM_k06_S067_V0159">
                    <div class="versetext" uvacha="Valmiki">स कुम्भकर्णस्य भुजो निकृत्तः पपात भूमौ गिरिसंनिकाशः।<br/> विचेष्टमानो निजघान वृक्षान् शैलान् शिलावानरराक्षसांश्च॥ 6.67.159॥</div>
                    <div class="vyakhya" id="RAM_k06_S067_V0159_B001"></div><br/>
                </div>
                <div class="verse" type="shloka" id="RAM_k06_S067_V0160">
                    <div class="versetext" uvacha="Valmiki">तं छिन्नबाहुं समवेक्ष्य रामः समापतन्तं सहसा नदन्तम्।<br/> द्वावर्धचन्द्रौ निशितौ प्रगृह्य चिच्छेद पादौ युधि राक्षसस्य॥ 6.67.160॥</div>
                    <div class="vyakhya" id="RAM_k06_S067_V0160_B001"></div><br/>
                </div>
                <div class="verse" type="shloka" id="RAM_k06_S067_V0161">
                    <div class="versetext" uvacha="Valmiki">तौ तस्य पादौ प्रदिशो दिशश्च गिरेर्गुहाश्चैव महार्णवं च।<br/> लङ्कां च सेनां कपिराक्षसानां विनादयन्तौ विनिपेततुश्च॥ 6.67.161॥</div>
                    <div class="vyakhya" id="RAM_k06_S067_V0161_B001"></div><br/>
                </div>
                <div class="verse" type="shloka" id="RAM_k06_S067_V0162">
                    <div class="versetext" uvacha="Valmiki">निकृत्तबाहुर्विनिकृत्तपादो विदार्य वक्त्रं वडवामुखाभम्।<br/> दुद्राव रामं सहसाभिगर्जन् राहुर्यथा चन्द्रमिवान्तरिक्षे॥ 6.67.162॥</div>
                    <div class="vyakhya" id="RAM_k06_S067_V0162_B001"></div><br/>
                </div>
                <div class="verse" type="shloka" id="RAM_k06_S067_V0163">
                    <div class="versetext" uvacha="Valmiki">अपूरयत् तस्य मुखं शिताग्रै रामः शरैर्हेमपिनद्धपुङ्खैः।<br/> सम्पूर्णवक्त्रो न शशाक वक्तुं चुकूज कृच्छ्रेण मुमूर्च्छ चापि॥ 6.67.163॥</div>
                    <div class="vyakhya" id="RAM_k06_S067_V0163_B001"></div><br/>
                </div>
                <div class="verse" type="shloka" id="RAM_k06_S067_V0164">
                    <div class="versetext" uvacha="Valmiki">अथाददे सूर्यमरीचिकल्पं स ब्रह्मदण्डान्तककालकल्पम्।<br/> अरिष्टमैन्द्रं निशितं सुपुङ्खं रामः शरं मारुततुल्यवेगम्॥ 6.67.164॥</div>
                    <div class="vyakhya" id="RAM_k06_S067_V0164_B001"></div><br/>
                </div>
                <div class="verse" type="shloka" id="RAM_k06_S067_V0165">
                    <div class="versetext" uvacha="Valmiki">तं वज्रजाम्बूनदचारुपुङ्खं प्रदीप्तसूर्यज्वलनप्रकाशम्।<br/> महेन्द्रवज्राशनितुल्यवेगं रामः प्रचिक्षेप निशाचराय॥ 6.67.165॥</div>
                    <div class="vyakhya" id="RAM_k06_S067_V0165_B001"></div><br/>
                </div>
                <div class="verse" type="shloka" id="RAM_k06_S067_V0166">
                    <div class="versetext" uvacha="Valmiki">स सायको राघवबाहुचोदितो दिशःस्वभासा दश सम्प्रकाशयन्।<br/> विधूमवैश्वानरभीमदर्शनो जगाम शक्राशनिभीमविक्रमः॥ 6.67.166॥</div>
                    <div class="vyakhya" id="RAM_k06_S067_V0166_B001"></div><br/>
                </div>
                <div class="verse" type="shloka" id="RAM_k06_S067_V0167">
                    <div class="versetext" uvacha="Valmiki">स तन्महापर्वतकूटसंनिभं सुवृत्तदंष्ट्रं चलचारुकुण्डलम्।<br/> चकर्त रक्षोऽधिपतेः शिरस्तदा यथैव वृत्रस्य पुरा पुरंदरः॥ 6.67.167॥</div>
                    <div class="vyakhya" id="RAM_k06_S067_V0167_B001"></div><br/>
                </div>
                <div class="verse" type="shloka" id="RAM_k06_S067_V0168">
                    <div class="versetext" uvacha="Valmiki">कुम्भकर्णशिरो भाति कुण्डलालंकृतं महत्।<br/> आदित्येऽभ्युदिते रात्रौ मध्यस्थ इव चन्द्रमाः॥ 6.67.168॥</div>
                    <div class="vyakhya" id="RAM_k06_S067_V0168_B001"></div><br/>
                </div>
                <div class="verse" type="shloka" id="RAM_k06_S067_V0169">
                    <div class="versetext" uvacha="Valmiki">तद् रामबाणाभिहतं पपात रक्षःशिरः पर्वतसंनिकाशम्।<br/> बभञ्ज चर्यागृहगोपुराणि प्राकारमुच्चं तमपातयच्च॥ 6.67.169॥</div>
                    <div class="vyakhya" id="RAM_k06_S067_V0169_B001"></div><br/>
                </div>
                <div class="verse" type="shloka" id="RAM_k06_S067_V0170">
                    <div class="versetext" uvacha="Valmiki">तच्चातिकायं हिमवत् प्रकाशं रक्षस्तदा तोयनिधौ पपात।<br/> ग्राहान् परान् मीनवरान् भुजंगमान् ममर्द भूमिं च तथा विवेश॥ 6.67.170॥</div>
                    <div class="vyakhya" id="RAM_k06_S067_V0170_B001"></div><br/>
                </div>
                <div class="verse" type="shloka" id="RAM_k06_S067_V0171">
                    <div class="versetext" uvacha="Valmiki">तस्मिन् हते ब्राह्मणदेवशत्रौ महाबले संयति कुम्भकर्णे।<br/> चचाल भूर्भूमिधराश्च सर्वे हर्षाच्च देवास्तुमुलं प्रणेदुः॥ 6.67.171॥</div>
                    <div class="vyakhya" id="RAM_k06_S067_V0171_B001"></div><br/>
                </div>
                <div class="verse" type="shloka" id="RAM_k06_S067_V0172">
                    <div class="versetext" uvacha="Valmiki">ततस्तु देवर्षिमहर्षिपन्नगाः सुराश्च भूतानि सुपर्णगुह्यकाः।<br/> सयक्षगन्धर्वगणा नभोगताः प्रहर्षिता रामपराक्रमेण॥ 6.67.172॥</div>
                    <div class="vyakhya" id="RAM_k06_S067_V0172_B001"></div><br/>
                </div>
                <div class="verse" type="shloka" id="RAM_k06_S067_V0173">
                    <div class="versetext" uvacha="Valmiki">ततस्तु ते तस्य वधेन भूरिणा मनस्विनो नैर्ऋतराजबान्धवाः।<br/> विनेदुरुच्चैर्व्यथिता रघूत्तमं हरिं समीक्ष्यैव यथा मतंगजाः॥ 6.67.173॥</div>
                    <div class="vyakhya" id="RAM_k06_S067_V0173_B001"></div><br/>
                </div>
                <div class="verse" type="shloka" id="RAM_k06_S067_V0174">
                    <div class="versetext" uvacha="Valmiki">स देवलोकस्य तमो निहत्य सूर्यो यथा राहुमुखाद् विमुक्तः।<br/> तथा व्यभासीद्धरिसैन्यमध्येनिहत्य रामो युधि कुम्भकर्णम्॥ 6.67.174॥</div>
                    <div class="vyakhya" id="RAM_k06_S067_V0174_B001"></div><br/>
                </div>
                <div class="verse" type="shloka" id="RAM_k06_S067_V0175">
                    <div class="versetext" uvacha="Valmiki">प्रहर्षमीयुर्बहवश्च वानराः प्रबुद्धपद्मप्रतिमैरिवाननैः।<br/> अपूजयन् राघवमिष्टभागिनं हते रिपौ भीमबले नृपात्मजम्॥ 6.67.175॥</div>
                    <div class="vyakhya" id="RAM_k06_S067_V0175_B001"></div><br/>
                </div>
                <div class="verse" type="shloka" id="RAM_k06_S067_V0176">
                    <div class="versetext" uvacha="Valmiki">स कुम्भकर्णं सुरसैन्यमर्दनं महत्सु युद्धेषु कदाचनाजितम्।<br/> ननन्द हत्वा भरताग्रजो रणे महासुरं वृत्रमिवामराधिपः॥ 6.67.176॥</div>
                    <div class="vyakhya" id="RAM_k06_S067_V0176_B001"></div><br/>
                </div>
                <div class="authorline">इत्यार्षे श्रीमद्रामायणे वल्मीकीय आदिकाव्ये युद्धकाण्डे  ॥ 67 ॥</div>
            </div>
        </strong>
    </div>
</body>
</html>