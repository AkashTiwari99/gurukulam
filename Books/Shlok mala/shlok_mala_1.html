<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Shlok Mala_1</title>
    <link rel="stylesheet" href="/gurukulam/styles/shlok-mala-styles.css">
</head>
<body>
    <div class="container">
        <div class="Shlok_Mala">
            <div class="intro" id="SH_S0">श्रीजानकीवल्लभो विजयते<br/><p>We acknowledge <quote>Sri Dr.Ranganji, PhD, the founder president of WEBOLIM (Web of Life Makers)</quote><br>A movement to enhance the human values found in Rāmāyana, whose collection of the Slokas from the Ramayana are given here.</p></div><br/>
            <h3>1. मंगळाशासनम् </h3>
            <div class="shlok_B" id="SH_S1">मानिषाद प्रतिष्ठां त्वमगमः शाश्वतीः समाः ।<br/> यत्क्रौंचमिथुनादेकमवधीः काममोहितम् ॥ 1॥</div><br/>
            <h3>2. रामजननम्</h3>
            <div class="shlok_B" id="SH_S2">ततश्च द्वादशे मासे चैत्रे नावमिके तिथौ ।<br/> नक्षत्रेऽदितिदैवत्ये स्वोच्चसंस्थेषु पंचसु ॥ 2॥</div><br/>
            <div class="shlok_B" id="SH_S3">ग्रहेषु कर्कटे लग्ने वाक्पताविन्दुना सह ।<br/> प्रोद्यमाने जगन्नाथं सर्वलोकनमस्कृतम् ।<br/> कौसल्याजनयद्रामं सर्वलक्षणसंयुतम् ॥ 3॥</div><br/>
            <h3>3. रामसुप्रभातम् </h3>
            <div class="shlok_B" id="SH_S4">कौसल्यासुप्रजा राम पूर्वा सन्ध्या प्रवर्तते ।<br/> उत्तिष्ट नरशार्दूल कर्तव्यं दैवमाह्निकम् ॥ 4॥</div><br/>
            <h3>4. सीताकल्याणम् </h3>
            <div class="shlok_B" id="SH_S5">ततः सीतां समानीय सर्वाभरणभूषिताम् ।<br/> विद्युत्प्रभां विशालाक्षीं स्निग्धकुंचितमूर्धजाम् ॥ 5॥</div><br/>
            <div class="shlok_B" id="SH_S6">हंसांकितेन क्षौमेण किंचित्पीतेन संवृताम् ।<br/> वासितेनोत्तरीयेण सुरक्तेण सुसंवृताम् ॥ 6॥</div><br/>
            <div class="shlok_B" id="SH_S7">समक्षमग्नेः संस्थाप्य राघवाभिमुखे तदा ।<br/> अब्रवीज्जनको राजा कौसल्यानन्दवर्धनम् ॥ 7॥</div><br/>
            <div class="shlok_B" id="SH_S8">इयं सीता मम सुता सहधर्मचरी तव ।<br/> प्रतीच्छ चैनां भद्रं ते पाणिं गृह्णीष्व पाणिना।<br/>पतिव्रता महाभागा छायेवानुगता सदा॥ 8॥</div><br/>
            <h3>5. रामसौन्दर्यम्</h3>
            <div class="shlok_A" id="SH_S9">गन्धर्वराजप्रतिमं लोके विख्यातपौरुषम् ।<br/> दीर्घबाहुं महासत्वं मत्तमातङ्ग‌गामिनम् ॥ 9॥</div><br/>
            <div class="shlok_A" id="SH_S10">चन्द्रकान्ताननं रामं अतीवप्रियदर्शनम् ।<br/> रूपौदार्यगुणैः पुंसां दृष्टिचित्तापहारिणम् ॥ 10॥</div><br/>
            <h3>6. राजशपथम्</h3>
            <div class="shlok_A" id="SH_S11">यं मुहूर्तमपश्यंस्तु न जीवेयमहं ध्रुवम् ।<br/> तेन रामेण कैकेयि शपे ते वचनक्रियाम् ॥ 11॥</div><br/>
            <div class="shlok_A" id="SH_S12">सत्येन लोकान् जयति दीनान्दानेन राघवः।<br/> गुरून्शुश्रूषया वीरो धनुषा युधि शात्रवान् ॥ 12॥</div><br/>
            <h3>7. रामदर्शनम्</h3>
            <div class="shlok_A" id="SH_S13">तं वैश्रवणसङ्काशं उपविष्टं स्वलङ्कृतम् ।<br/> ददर्श सूतः पर्यङ्के सौवर्णे सोत्तरच्छदे ॥ 13॥ </div><br/>
            <div class="shlok_A" id="SH_S14">स्थितया पार्श्वतश्चापि वालव्यजनहस्तया ।<br/> उपेतं सीतया भूयश्चित्रया शशिनं यथा ॥ 14॥</div><br/>
            <div class="shlok_A" id="SH_S15">तं तपन्तमिवादित्यमुपपन्नं स्वतेजसा ।<br/> ववन्दे वरदं वन्दी विनयज्ञो विनीतवत् ॥ 15॥</div><br/>
            <h3>8. पौरभक्तिः</h3>
            <div class="shlok_A" id="SH_S16">न हि तस्मान्मनः कश्चिच्चक्षुषी वा नरोत्तमात् ।<br/> नरः शक्नोत्यपाक्रष्टुमतिक्रान्तेपि राघवे ॥ 16॥</div><br/>
            <div class="shlok_A" id="SH_S17">यश्च रामं न पश्येत्तु यञ्च रामो न पश्यति ।<br/> निन्दितः स वसेल्लोके स्वात्माप्येनं विगर्हते ॥ 17॥</div><br/>
            <div class="shlok_A" id="SH_S18">सर्वेषां हि स धर्मात्मा वर्णानां कुरुते दयाम् ।<br/> चतुर्णां हि वयस्थानां तेन ते तमनुव्रताः ॥ 18॥</div><br/>
            <h3>9. प्रसन्नगांभीर्यम् </h3>
            <div class="shlok_A" id="SH_S19">न चास्य महतीं लक्ष्मीं राज्यनाशोपकर्षति ।<br/> लोककान्तस्य कान्तत्वाच्छीतरश्मेरिव क्षपा ॥ 19॥</div><br/>
            <div class="shlok_A" id="SH_S20">धारयन्मनसा दुःखमिन्द्रियाणि निगृह्य च।<br/> प्रविवेशात्मवान्वेश्म मातुरप्रियशंसिवान् ॥ 20॥</div><br/>
            <h3>10. मंगळाशासनम् </h3>
            <div class="shlok_A" id="SH_S21">कथं हि धेनुः स्वं वत्सं गच्छन्तं नानुगच्छति ।<br/> अहं त्वानुगमिष्यामि पुत्र यत्र गमिष्यसि ॥ 21॥</div><br/>
            <div class="shlok_A" id="SH_S22">धर्मो हि परमो लोके धर्मे सत्यं प्रतिष्ठितम् ।<br/> धर्मसंश्रितमेतच्च पितुर्वचनमुत्तमम् ॥ 22॥</div><br/>
            <div class="shlok_A" id="SH_S23">यं पालयसि धर्म त्वं धृत्या च नियमेन च।<br/> स वै राघवशार्दूल धर्मस्त्त्वामभिरक्षतु ॥ 23॥</div><br/>
            <h3>11. पातिव्रत्यम् </h3>
            <div class="shlok_A" id="SH_S24">शुद्धात्मन्प्रेमभावाद्धि भविष्यामि विकल्मषा ।<br/> भर्तारमनुगच्छन्ती भर्ता हि मम दैवतम् ॥ 24॥</div><br/>
            <div class="shlok_A" id="SH_S25">भक्तां पतिव्रतां दीनां मां समां सुखदुःखयोः।<br/> नेतुमर्हसि काकुत्स्थ समानसुखदुःखिनीम् ॥ 25॥</div><br/>
            <h3>12. रामदास्यम् </h3>
            <div class="shlok_A" id="SH_S26">भृत्यवत्सल तिष्ठन्तं भर्तृपुत्रगते पथि ।<br/> भक्तं भृत्यं स्थितं स्थित्यां त्वं न मां हातुमर्हसि ॥ 26॥</div><br/>
            <div class="shlok_A" id="SH_S27">तव शुश्रूषणं मूर्ध्ना करिष्यामि वने वसन् ।<br/> अयोध्यां देवलोकं वा सर्वथा प्रजहाम्यहम् ॥ 27॥</div><br/>
            <h3>13. सूतोपावर्तनम् </h3>
            <div class="shlok_A" id="SH_S28">आसितं शयितं भुक्तं सूत रामस्य कीर्तय ।<br/> जीविष्याम्यहमेतेन ययातिरिव साधुषु ॥ 28॥</div><br/>
            <div class="shlok_A" id="SH_S29">गजं वा वीक्ष्य सिह्मं वा व्याघ्रं वा वनमाश्रिता ।<br/> नाहारयति संत्रासं बाहू रामस्य संश्रिता ॥ 29॥</div><br/>
            <div class="shlok_A" id="SH_S30">रामं वा लक्ष्मणं वापि पृष्ट्वा जानाति जानकी।<br/> अयोध्याक्रोशमात्रे तु विहारमिव संश्रिता ॥ 30॥</div><br/>
            <h3>14. प्रेमभाषणम्</h3>
            <div class="shlok_A" id="SH_S31">दीर्घकालोषितस्तस्मिन् गिरौ गिरिवनप्रियः।<br/> वैदेह्याः प्रियमाकाङ्क्षन् स्वञ्च चित्तं विलोभयन् ॥ 31॥</div><br/>
            <div class="shlok_A" id="SH_S32">न राज्याद्भ्रंशनं भद्रे न सुहृद्भिर्विनाभवः ।<br/> मनो मे बाधते दृष्ट्वा रमणीयमिमं गिरिम् ॥ 32॥</div><br/>
            <div class="shlok_A" id="SH_S33">वैदेहि रमसे कच्चिच्चित्रकूटे मया सह ।<br/> पश्यन्ती विविधान्भावान्मनोवाक्कायसंयतान् ॥ 33॥</div><br/>
            <div class="shlok_A" id="SH_S34">सखीवच्च विगाहस्व सीते मन्दाकिनीं नदीम् ।<br/> कमलान्यवमज्जन्ती पुष्कराणि च भामिनि ॥ 34॥</div><br/>
            <h3>15. विनयोक्तिः </h3>
            <div class="shlok_A" id="SH_S35">तस्य मे दासभूतस्य प्रसादं कर्तुमर्हसि ।<br/> अभिषिंचस्व चाद्यैव राज्येन मघवानिव ॥ 35॥</div><br/>
            <h3>16. अनित्यस्मरणम् </h3>
            <div class="shlok_A" id="SH_S36">नात्मनः कामकारोस्ति पुरुषोयमनीश्वरः ।<br/> इतश्चेतरतश्चैनं कृतान्तः परिकर्षति ॥ 36॥</div><br/>
            <div class="shlok_A" id="SH_S37">सर्वे क्षयान्ता निचयाः पतनान्ताः समुच्छ्रयाः ।<br/> संयोगा विप्रयोगान्ता मरणान्तं च जीवितम् ॥ 37॥</div><br/>
            <h3>17. सत्यप्रशंसा </h3>
            <div class="shlok_A" id="SH_S38">चतुर्णामाश्रमाणां हि गार्हस्थ्यं श्रेष्ठमाश्रमम् ।<br/> प्राहुर्धर्मज्ञ धर्मज्ञास्तं कथं त्यक्तुमर्हसि ॥ 38॥</div><br/>
            <div class="shlok_A" id="SH_S39">सत्यमेवेश्वरो लोके सत्यं पद्माश्रिता सदा ।<br/> सत्यमूलानि सर्वाणि सत्यान्नास्ति परं पदम् ॥ 39॥</div><br/>
            <div class="shlok_A" id="SH_S40">लक्ष्मीश्चन्द्रादपेयाद्वा हिमवान्वा हिमं त्यजेत् ।<br/> अतीयात्सागरो वेळां न प्रतिज्ञामहं पितुः ॥ 40॥</div><br/>
            <h3>18. पादुकापट्टाभिषेकः</h3>
            <div class="shlok_A" id="SH_S41">भ्रातुर्वचनकारी च प्रतिज्ञापारगस्तदा ।<br/> पादुके त्वभिषिच्याथ नन्दिग्रामेऽवसत्तदा ॥ 41॥</div><br/>
            <div class="shlok_A" id="SH_S42">स वालव्यजनं छत्रं धारयामास स स्वयम् ।<br/> भरतः शासनं सर्वं पादुकाभ्यां न्यवेदयत् ॥ 42॥</div><br/>
            <h3>19. वनवासः</h3>
            <div class="shlok_Ar" id="SH_S43">रूपसंहननं लक्ष्मीं सौकुमार्यं सुवेषताम् ।<br/> ददृशुर्विस्मिताकारा रामस्य वनवासिनः ॥ 43॥</div><br/>
            <h3>20. सीतान्वेषणम् </h3>
            <div class="shlok_Ar" id="SH_S44">वृक्षाद्वृक्षं प्रधावन्सः गिरेश्चाद्रीन्नदान्नदीम् ।<br/> बभूव विलपन्रामः शोकपङ्कार्णवाप्लुतः ॥ 44॥</div><br/>
            <div class="shlok_Ar" id="SH_S45">अशोक शोकापनुद शोकोपहतचेतसम् ।<br/> त्वन्नामानं कुरु क्षिप्रं प्रियासन्दर्शनेन माम् ॥ 45॥</div><br/>
            <div class="shlok_Ar" id="SH_S46">अथवा मृगशाबाक्षीं मृग जानासि मैथिलीम् ।<br/> मृगविप्रेक्षणी कान्ता मृगीभिः सहिता भवेत् ॥ 46॥</div><br/>
            <div class="shlok_Ar" id="SH_S47">किं धावसि प्रिये दूरं दृष्टासि कमलेक्षणे ।<br/> वृक्षैराच्छाद्य चात्मानं किं मां न प्रतिभाषसे ॥ 47॥</div><br/>
            <h3>21. रामोन्मादः </h3>
            <div class="shlok_Ar" id="SH_S48">अस्मिन्मया सार्धमुदारशीला शिलातले पूर्वमुपोपविष्टा ।<br/> कान्तस्मिता लक्ष्मण जातहासा त्वामाह सीता बहुवाक्यजातम् ॥ 48॥</div><br/>
            <h3>22. मनःप्रशमनम् </h3>
            <div class="shlok_Ar" id="SH_S49">कर्तारमपि लोकानां शूरं करुणवेदिनम् ।<br/> अज्ञानादवमन्येरन् सर्वभूतानि लक्ष्मण ॥ 49॥ </div><br/>
            <div class="shlok_Ar" id="SH_S50">चन्द्रे लक्ष्मीः प्रभा सूर्ये गतिर्वायौ भुवि क्षमा ।<br/> एतच्च नियतं सर्वं त्वयि चानुत्तमं यशः ॥ 50॥</div><br/>
            <div class="shlok_Ar" id="SH_S51">त्वद्विधा बुद्धिसंपन्ना महात्मानो नरर्षभ ।<br/> आपत्सु न प्रकम्पन्ते वायुवेगैरिवाचलाः ॥ 51॥</div><br/>
            <h3>23. वीरमरणम् </h3>
            <div class="shlok_Ar" id="SH_S52">सर्वत्र खलु दृश्यन्ते साधवो धर्मचारिणः ।<br/> शूराः शरण्याः सौमित्रे तिर्यग्योनिगतेष्वपि ॥ 52॥</div><br/>
            <div class="shlok_Ar" id="SH_S53">या गतिर्यज्ञशीलानामाहिताग्नेश्च या गतिः।<br/> अपरावर्तिनां या च या च भूमिप्रदायिनाम् ॥ 53॥</div><br/>
            <div class="shlok_Ar" id="SH_S54">मया त्वं समनुज्ञातो गच्छ लोकाननुत्तमान् ।<br/> गृध्रराज महासत्व संस्कृतश्च मया व्रज ॥ 54॥</div><br/>
            <h3>24.शबरी मोक्षः</h3>
            <div class="shlok_Ar" id="SH_S55">कच्चित्ते निर्जिता विघ्नाः कच्चित्ते वर्धते तपः।<br/> कच्चित्ते नियतः क्रोध आहारश्च तपोधने ॥ 55॥</div><br/>
            <div class="shlok_Ar" id="SH_S56">कच्चित्ते नियमाः प्राप्ताः कच्चित्ते मनसः सुखम् ।<br/> कच्चित्ते गुरुशुश्रूषा सफला चारुभाषिणि ॥ 56॥</div><br/>
            <div class="shlok_Ar" id="SH_S57">अद्य प्राप्ता तपः सिद्धिः तव संदर्शनान्मया ।<br/> अद्य मे सफलं तप्तं गुरवश्च सुपूजिताः ॥ 57॥</div><br/>
            <div class="shlok_Ar" id="SH_S58">अद्य मे सफलं जन्म स्वर्गश्चैव भविष्यति ।<br/> त्वयि देववरे राम पूजिते पुरुषर्षभ ॥ 58॥</div><br/>
            <h3>25. वसन्तमाधुर्यम्</h3>
            <div class="shlok_Ki" id="SH_S59">मयि भावस्तु वैदेह्यास्तत्त्वतो विनिवेशितः ।<br/> ममापि भावः सीतायां सर्वथा विनिवेशितः ॥ 59॥</div><br/>
            <div class="shlok_Ki" id="SH_S60">पश्य लक्ष्मण नृत्यन्तं मयूरमुपनृत्यति ।<br/> शिखिनी मन्मथार्तैषा भर्तारं गिरिसानुषु ॥ 60॥</div><br/>
            <div class="shlok_Ki" id="SH_S61">तामेव मनसा रामां मयूरोप्युपधावति ।<br/> वितत्य रुचिरौ पक्षौ रुतैरुपहसन्निव ॥ 61॥</div><br/>
            <div class="shlok_Ki" id="SH_S62">इदं मृष्टमिदं स्वादु प्रफुल्लमिदमित्यपि ।<br/> रागमत्तो मधुकरः कुसुमेष्ववलीयते ॥ 62॥</div><br/>
            <div class="shlok_Ki" id="SH_S63">उत्साहो बलवानार्य नास्त्युत्साहात्परं बलम् ।<br/> सोत्साहस्यास्ति लोकेस्मिन् न किञ्चिद‌पि दुर्लभम् ॥ 63॥</div><br/>
            <h3>26. </h3>
            <div class="shlok_Ki" id="SH_S64">राजर्षिदेवप्रतिमौ तापसौ संशितव्रतौ ।<br/> देशं कथमिमं प्राप्तौ भवन्तौ वरवर्णिनौ ॥ 64॥</div><br/>
            <div class="shlok_Ki" id="SH_S65">सिंहविप्रेक्षितौ वीरौ सिंहातिबलविक्रमौ ।<br/> शक्रचापनिभे चापे गृहीत्वा शत्रुसूदनौ ॥ 65॥</div><br/>
            <div class="shlok_Ki" id="SH_S66">श्रीमन्तौ रूपसंपन्नौ वृषभश्रेष्ठविक्रमौ ।<br/> हस्तिहस्तोपमभुजौ द्युतिमन्तौ नरर्षभौ ॥ 66॥</div><br/>
            <h3>27. धर्मावेदनम्</h3>
            <div class="shlok_Ki" id="SH_S67">सूक्ष्मः परमदुर्ज्ञेयः सतां धर्मः प्लवङ्गम।<br/> हृदिस्थः सर्वभूतानामात्मा वेद शुभाशुभम् ॥ 67॥</div><br/>
            <h3>28. तारा कृतस्तुति</h3>
            <div class="shlok_Ki" id="SH_S68"> त्वमप्रमेयश्च दुरासदश्च जितेन्द्रियश्चोत्तमधार्मिकश्च ।<br/> अक्षय्यकीर्तिश्च विचक्षणश्च क्षितिक्षमावान्क्षतजोपमाक्षः॥ 68॥</div><br/>
            <h3>29. नृत्योलसः</h3>
            <div class="shlok_Ki" id="SH_S69">षट्पादतन्त्रीमधुराभिधानं प्लवङ्गमोदीरितकण्ठतालम् ।<br/> आविष्कृतं मेघमृदङ्गनादैर्वनेषु सङ्गीतमिव प्रवृत्तम् ॥ 69॥</div><br/>
            <div class="shlok_Ki" id="SH_S70">निद्रा शनैः केशवमभ्युपैति द्रुतं नदी सागरमभ्युपैति ।<br/> हृष्टा बलाका घनमभ्युपैति कान्ता सकामा प्रियमभ्युपैति ॥ 70॥</div><br/>
            <div class="shlok_Ki" id="SH_S71">जलं प्रसन्नं कुमुदं प्रभासं क्रौञ्चस्वनः शालिवनं विपक्वम् ।<br/> मृदुश्च वायुर्विमलश्च चन्द्रः शंसन्ति वर्षाव्यपनीतकालम् ॥ 71॥</div><br/>
            <h3>30. प्रकृतिसौन्दर्यम्</h3>
            <div class="shlok_Ki" id="SH_S72">शक्यमम्बरमारुह्य मेघसोपानपंक्तिभिः ।<br/> कुटजार्जुनमालाभिरलंकर्तुं दिवाकरम् ॥ 72॥</div><br/>
            <div class="shlok_Ki" id="SH_S73">नवमासधृतं गर्भं भास्करस्य गभस्तिभिः ।<br/> पीत्वा रसं समुद्राणां द्यौः प्रसूते रसायनम् ॥ 73॥</div><br/>
            <div class="shlok_Ki" id="SH_S74">सुरतामर्दविच्छिन्नाः स्वर्गस्त्रीहारमौक्तिकाः ।<br/> पतन्तीवाकुला दिक्षु तोयधाराः समन्ततः ॥ 74॥</div><br/>
            <div class="shlok_Ki" id="SH_S75">निलीयमानैर्विहगैर्निमीलद्भिश्च पङ्कजैः ।<br/> विकसन्त्या च मालत्या गतोस्तं ज्ञायते रविः ॥ 75॥</div><br/>
            <div class="shlok_Ki" id="SH_S76">चञ्चच्चन्द्रकरस्पर्शहर्षोन्मीलिततारका ।<br/> अहो रागवती सन्ध्या जहाति स्वयमम्बरम् ॥ 76॥</div><br/>
            <h3>31. शारदचन्द्रिका </h3>
            <div class="shlok_Ki" id="SH_S77">आसीनः पर्वतस्याग्रे हेमधातुविभूषिते ।<br/> शारदं गगनं दृष्ट्वा जगाम मनसा प्रियाम् ॥ 77॥</div><br/>
            <div class="shlok_Ki" id="SH_S78">सारसारवसन्नादैः सारसारवनादिनी ।<br/> याश्रमे रमते बाला साद्य मे रमते कथम् ॥ 78॥</div><br/>
            <div class="shlok_Ki" id="SH_S79">या पुरा कलहंसानां स्वरेण कलभाषिणी।<br/> बुध्यते चारुसर्वाङ्गी साद्य मे बुध्यते कथम् ॥ 79॥</div><br/>
            <div class="shlok_Ki" id="SH_S80">निस्वनं चक्रवाकानां निशम्य सहचारिणाम्।<br/> पुण्डरीकविशालाक्षी कथमेषा भविष्यति ॥ 80॥</div><br/>
            <h3>32. हनुमद्विलासः</h3>
            <div class="shlok_su" id="SH_S81">यथा राघवनिर्मुक्तः शरः श्वसनविक्रमः ।<br/> गच्छेत्तद्वद्ग‌मिष्यामि लङ्कां रावणपालिताम् ॥ 81॥</div><br/>
            <div class="shlok_su" id="SH_S82">यस्य त्वेतानि चत्वारि वानरेन्द्र यथा तव ।<br/> धृतिर्दृष्टिर्मतिर्दाक्ष्यं स्वकर्मसु न सीदति ॥ 82॥</div><br/>
            <div class="shlok_su" id="SH_S83">शंखप्रभं क्षीरमृणालवर्णमुद्गच्छमानं व्यवभासमानम् ।<br/> ददर्श चन्द्रं स हरिप्रवीरः पोप्लूयमानं सरसीव हंसम् ॥ 83॥</div><br/>
            <div class="shlok_su" id="SH_S84">नमोस्तु रामाय सलक्ष्मणाय देव्यै च तस्यै जनकात्मजायै ।<br/> नमोस्तु रुद्रेन्द्रयमानिलेभ्यो नमोस्तु चन्द्रार्कमरुद्गणेभ्यः ॥ 84॥</div><br/>
            <h3>33. सीतादर्शनम् </h3>
            <div class="shlok_su" id="SH_S85">यदि रामः समुद्रान्तां मेदिनीं परिवर्तयेत् ।<br/> अस्याः कृते जगच्चापि युक्तमित्येव मे मतिः ॥ 85॥</div><br/>
            <div class="shlok_su" id="SH_S86">राज्यं वा त्रिषु लोकेषु सीता वा जनकात्मजा ।<br/> त्रैलोक्यराज्यं सकलं सीताया नाप्नुयात्कलाम् ॥ 86॥</div><br/>
            <div class="shlok_su" id="SH_S87">स्त्री प्रणष्टेति कारुण्यादाश्रितेत्यानृशंस्यतः ।<br/> पत्नी नष्टेति शोकेन प्रियेति मदनेन च ॥ 87॥</div><br/>
            <div class="shlok_su" id="SH_S88">नैषा पश्यति राक्षस्यो नेमान्पुष्पफलद्रुमान् ।<br/> एकस्थहृदया नूनं राममेवानुपश्यति ॥ 88॥</div><br/>
            <div class="shlok_su" id="SH_S89">समीपं राजसिह्मस्य रामस्य विदितात्मनः ।<br/> सङ्कल्पहयसंयुक्तैर्यान्तीमिव मनोरथैः ॥ 89॥</div><br/>
            <div class="shlok_su" id="SH_S90">तृणमन्तरतः कृत्वा प्रत्युवाच शुचिस्मिता ।<br/> साधु धर्ममवेक्षस्व साधु साधुव्रतं चर ॥ 90॥</div><br/>
            <div class="shlok_su" id="SH_S91">विदितः स हि धर्मज्ञः शरणागतवत्सलः ।<br/> तेन मैत्री भवतु ते यदि जीवितुमिच्छसि ॥ 91॥</div><br/>
            <h3>34. प्रेमोत्कर्षः</h3>
            <div class="shlok_su" id="SH_S92">तस्याः पुनर्बिम्बफलाधरोष्ठं स्वक्षिभ्रुकेशान्तमरालपक्ष्म ।<br/> वक्त्रं बभासे सितशुक्लदंष्ट्रं राहोर्मुखाच्चन्द्र इव प्रमुक्तः ॥ 92॥</div><br/>
            <div class="shlok_su" id="SH_S93">सा वीतशोका व्यपनीततन्द्री शान्तज्वरा हर्षविवृद्धसत्वा ।<br/> अशोभतार्या वदनेन शुक्ले शीतांशुना रात्रिरिवोदितेन ॥ 93॥</div><br/>
            <div class="shlok_su" id="SH_S94">वानरोऽहं महाभागे दूतो रामस्य धीमतः ।<br/> रामनामाङ्कितञ्चेदं पश्य देव्यङ्गुलीयकम् ॥ 94॥</div><br/>
            <div class="shlok_su" id="SH_S95">कच्चिन्न तद्धेमसमानवर्णं तस्याननं पद्मसमानगन्धि ।<br/> मया विना शुष्यति शोकदीनं जलक्षये पद्ममिवातपेन ॥ 95॥</div><br/>
            <div class="shlok_su" id="SH_S96">नैव दंशान्न मशकान्न कीटान्न सरीसृपान् ।<br/> राघवोपनयेद्गात्रात्त्वद्गतेनान्तरात्मना ॥ 96॥</div><br/>
            <div class="shlok_su" id="SH_S97">अनिद्रः सततं रामः सुप्तोऽपि च नरोत्तमः ।<br/> सीतेति मधुरां वाणीं व्याहरन्प्रतिबुध्यते ॥ 97॥</div><br/>
            <div class="shlok_su" id="SH_S98">सा रामसंकीर्तनवीतशोका रामस्य शोकेन समानशोका ।<br/> शरन्मुखे साम्बुदशेषचन्द्रा निशेव वैदेहसुता बभूव ॥ 98॥</div><br/>
            <h3>35. हनुमल्लीला</h3>
            <div class="shlok_su" id="SH_S99">जयत्यतिबलो रामो लक्ष्मणश्च महाबलः ।<br/> राजा जयति सुग्रीवो  राघवेणाभिपालितः ॥ 99॥</div><br/>
            <div class="shlok_su" id="SH_S100">वज्री महेन्द्रस्त्रिदशेश्वरो वा साक्षाद्यमो वा वरुणोनिलो वा।<br/> रुद्रोग्निरर्को धनदश्च सोमो न वानरोऽयं स्वयमेव कालः ॥ 100॥</div><br/>
            <h3>36. आलिंगनम्</h3>
            <div class="shlok_Yu" id="SH_S101">इदं तु मम दीनस्य मनो भूयः प्रकर्षति ।<br/> यदिहास्य प्रियाख्यातुर्न कुर्मि सदृशं प्रियम् ॥ 101॥</div><br/>
            <div class="shlok_Yu" id="SH_S102">एष सर्वस्वभूतस्तु परिष्वंगो हनूमतः ।<br/> मया कालमिमं प्राप्य दत्तश्चास्तु महात्मनः ॥ 102॥</div><br/>
            <h3>37. राजनीतिः</h3>
            <div class="shlok_Yu" id="SH_S103">त्यजस्व कोपं सुखधर्मनाशनं भजस्व धर्म रतिकीर्तिवर्धनम् ।<br/> प्रसीद जीवेम सपुत्रवान्धवाः प्रदीयतां दाशरथाय मैथिली ॥ 104॥</div><br/>
            <h3>38. अभयप्रदानम्</h3>
            <div class="shlok_Yu" id="SH_S104">सकृदेव प्रपन्नाय तवास्मीति च याचते ।<br/> अभयं सर्वभूतेभ्यो ददाम्येतद्व्रतं मम ॥ 105॥</div><br/>
            <h3>39. मल्लयुद्धम्</h3>
            <div class="shlok_Yu" id="SH_S105">परस्परं स्वेद‌विदिग्धगात्रौ परस्परं शोणितदिग्धदेहौ।<br/> परस्परं श्लिष्टनिरुद्धचेष्टौ परस्परं शाल्मलिकिंशुकौ यथा ॥ 106॥</div><br/>
            <div class="shlok_Yu" id="SH_S106">मुष्टिप्रहारैश्च तलप्रहारैररत्निघातैश्च कराग्रघातैः ।<br/> तौ चक्रतुर्युद्धमसह्यरूपं महाबलौ वानरराक्षसेन्द्रौ ॥ 107॥</div><br/>
            <h3>40. युद्धोदयः</h3>
            <div class="shlok_Yu" id="SH_S107">आप्लवन्तः प्लवन्तश्च गर्जन्तश्च प्लवङ्गमाः ।<br/> लङ्कां तामभिधावन्ति महावारणसन्निभाः ॥ 108॥</div><br/>
            <h3>41. विभीषणप्रशंसा</h3>
            <div class="shlok_Yu" id="SH_S108">भ्रातृस्नेहं परित्यज्य राघवस्य प्रियं कुरु ।<br/> अस्मत्कार्यं कृतं वत्स यस्त्वं राममुपागतः ॥ 109॥</div><br/>
            <div class="shlok_Yu" id="SH_S109">त्वमेको रक्षसां लोके सत्यधर्माभिरक्षितः ।<br/> नास्ति धर्माभिरक्तानां व्यसनं तु कदाचन ॥ 110॥</div><br/>
            <h3>42. मृतसंजीवनी</h3>
            <div class="shlok_Yu" id="SH_S111">स पुच्छमुद्यम्य भुजङ्गकल्पं विनम्य पृष्ठं श्रवणे निकुञ्च्य ।<br/> विवृत्य वक्त्रं  बडवामुखाभं आपुप्लुवे व्योमनि चण्डवेगः ॥ 111॥</div><br/>
            <h3>43. इन्द्रजिद्वधः</h3>
            <div class="shlok_Yu" id="SH_S112">धर्मात्मा सत्यसन्धश्च रामो दाशरथिर्यदि ।<br/> पौरुषे चाप्रतिद्वन्द्वः शरैणं जहि रावणिम् ॥ 112॥</div><br/>
            <h3>44. रामरावणयुद्धम्</h3>
            <div class="shlok_Yu" id="SH_S113">आसीनाः पर्वताग्रेषु ममेदं रावणस्य च।<br/> अद्य रामस्य रामत्वं पश्यन्तु मम संयुगे ॥ 113॥</div><br/>
            <div class="shlok_Yu" id="SH_S114">गगनं गगनाकारं सागरः सागरोपमः ।<br/> रामरावणयोर्युद्धं रामरावणयोरिव ॥ 114॥</div><br/>
            <h3>रामराज्यम्</h3>
            <div class="shlok_Yu" id="SH_S115">अभ्यषिञ्चन्नरव्याघ्रं प्रसन्नेन सुगन्धिना ।<br/> सलिलेन सहस्राक्षं वसवो वासवं यथा ॥ 115॥</div><br/>
            <div class="shlok_Yu" id="SH_S116">आसन्प्रजा धर्मरता रामे शासति नानृताः ।<br/> सर्वे लक्षणसम्पन्नाः सर्वे धर्मपरायणाः ॥ 116॥</div><br/>
            <div class="shlok_Yu" id="SH_S117">नित्यपुष्पा नित्यफलास्तरवः स्कन्धविस्तृताः ।<br/> काले वर्षी च पर्जन्यः सुखस्पर्शश्च मारुतः ॥ 117॥</div><br/>
            <div class="shlok_Yu" id="SH_S118">सर्वं मुदितमेवासीत्सर्वो धर्मपरोऽभवत् ।<br/> राममेवानुपश्यन्तो नाभ्यहिंसन्परस्परम् ॥ 118॥</div><br/>
            <div class="shlok_Yu" id="SH_S119">रामो रामो राम इति प्राजानामभवन्कथाः ।<br/> रामभूतं जगदभूद्रामे राज्यं प्रशासति ॥ 119॥</div><br/>
            <div class="shlok_Yu" id="SH_S120">एवमेतत्पुरावृत्तमाख्यानं भद्रमस्तु वः ।<br/> प्रव्याहरत विश्रब्धं बलं विष्णोः प्रवर्धताम् ॥ 120॥</div><br/>
            <h1>संपूर्णमिदम् श्लोकमाला_१</h1>
        </div>
    </div>
</body>