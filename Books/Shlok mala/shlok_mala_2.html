<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Shlok Mala 2</title>
    <link rel="stylesheet" href="/styles/shlok-mala2-styles.css">
</head>
<body>
    <div class="container">
        <div class="Shlok_Mala_2">
            <div class="intro_2" id="SH_S0">श्रीजानकीवल्लभो विजयते<br/>श्रीरामसेनाद्वारा श्रीरङ्गनाथेन प्रचुरित श्रीरामायणान्तर्गतश्लोकाः<br/><p>We acknowledge <quote>Sri Dr.Ranganji, PhD, the founder president of WEBOLIM (Web of Life Makers)</quote><br/>A movement to enhance the human values found in Rāmāyana, whose collection of the Slokas from the Ramayana are given here.</p></div><br/>
            <h2>१. जय उद्घोषः</h2>
            <div class="shlok_2'1'" id="Shlok_1">जयत्यतिबलो रामो लक्ष्मणश्च महाबलः।<br/> राजा जयति सुग्रीवो राघवेणाभिपालितः॥ 1 ॥</div><br/>
            <h2>२. रामादि जननम्</h2>
            <div class="shlok_2'2'" id="Shlok_2">ततश्च द्वादशे मासे चैत्रे नावमिके तिथौ।<br/> नक्षत्रेऽदितिदैवत्ये स्वोच्चसंस्थेषु पञ्चसु॥ 2 ॥</div><br/>
            <div class="shlok_2'2'" id="Shlok_3">ग्रहेषु कर्कटे लग्ने वाक्पताविन्दुना सह।<br/> प्रोद्यमाने जगन्नाथं सर्वलोकनमस्कृतम्॥ 3 ॥</div><br/>
            <div class="shlok_2'2'" id="Shlok_4">कौसल्याऽजनयद्रामं सर्वलक्षणसंयुतम्।<br/> विष्णोरर्धं महाभागं पुत्रमैक्ष्वाकुवर्धनम्॥ 4 ॥</div><br/>
            <div class="shlok_2'2'" id="Shlok_5">कौसल्या शुशुभे तेन पुत्रेणामिततेजसा।<br/> यथा वरेण देवानामदितिर्वज्रपाणिना॥ 5 ॥</div><br/>
            <div class="shlok_2'2'" id="Shlok_6">भरतो नाम कैकेय्यां जज्ञे सत्यपराक्रम:।<br/> साक्षाद्विष्णोश्चतुर्भागस्सर्वैस्समुदितो गुणै:॥ 6 ॥</div><br/>
            <div class="shlok_2'2'" id="Shlok_7">अथ लक्ष्मणशत्रुघ्नौ सुमित्राऽजनयत्सुतौ।<br/>  सर्वास्त्रकुशलौ वीरौ विष्णोरर्धसमन्वितौ॥ 7 ॥</div><br/>
            <div class="shlok_2'2'" id="Shlok_8">पुष्ये जातस्तु भरतो मीनलग्ने प्रसन्नधीः।<br/> सार्पे जातौ तु सौमित्री कुलीरेभ्युदिते रवौ॥ 8 ॥</div><br/>
            <div class="shlok_2'2'" id="Shlok_9">राज्ञ: पुत्रा महात्मानश्चत्वारो जज्ञिरे पृथक्।<br/> गुणवन्तोऽनुरूपाश्च रुच्या प्रोष्ठपदोपमा:॥ 9 ॥</div><br/>
            <h2>३. रामगार्हस्थ्यम्</h2>
            <div class="shlok_2'3'" id="Shlok_09">ततः सीतां समानीय सर्वाभरणभूषिताम्।<br/> विद्युत्प्रभां विशालाक्षीं स्निग्धकुञ्चितमूर्धजाम्॥</div><br/>
            <div class="shlok_2'3'" id="Shlok_10">हंसाङ्कितेन क्षौमेण किञ्चित्पीतेन संवृताम्।<br/> वासितेनोक्तरीयेण सुरक्तेण सुसंवृताम् ॥ 10 ॥</div><br/>
            <div class="shlok_2'3'" id="Shlok_11">समक्षमग्नेः संप्राप्य राघवाभिमुखे तदा।<br/> अब्रवीज्जनको राजा कौसल्यानन्दवर्धनम् ॥ 11 ॥</div><br/>
            <div class="shlok_2'3'" id="Shlok_12">इयं सीता मम सुता सहधर्मचरी तव।<br/> प्रतीच्छ चैनां भद्रं ते पाणिं गृण्हीष्व पाणिना।<br/> पतिव्रता महाभागा छायेवानुगता सदा॥ 12 ॥</div><br/>
            <div class="shlok_2'3'" id="Shlok_13">मनस्स्वी तद्गतस्तस्याः नित्यं हृदि समर्पित:।<br/> प्रिया तु सीता रामस्य दारा: पितृकृता इति॥ 13 ॥</div><br/>
            <div class="shlok_2'3'" id="Shlok_14">गुणाद्रूपगुणाच्चापि प्रीतिर्भूयोऽभ्यवर्धत।<br/> तस्याश्च भर्ता द्विगुणं हृदये परिवर्तते॥ 14 ॥</div><br/>
            <div class="shlok_2'3'" id="Shlok_15">अन्तर्जातमपिव्यक्तमाख्याति हृदयं हृदा।<br/> देवताभिः समा रूपे सीता श्रीरिव रूपिणी ॥ 15 ॥</div><br/>
            <h2>४. अयोध्याजनैः कृत रामस्य गुणकीर्तनम्</h2>
            <div class="shlok_2'4'" id="Shlok_16">बहवो नृप कल्याणगुणाः पुत्रस्य सन्ति ते।<br/> गुणान् गुणवतो देव देवकल्पस्य धीमतः॥ 16 ॥</div><br/>
            <div class="shlok_2'4'" id="Shlok_17">प्रियानानन्दनान्कृत्स्नान् प्रवक्षामोऽद्य तान् श्रृणु।<br/> दिव्यैर्गुणैः शक्रसमो रामः सत्यपराक्रमः॥ 17 ॥ </div><br/>
            <div class="shlok_2'4'" id="Shlok_18">इक्ष्वाकुभ्योऽपि सर्वेभ्यो ह्यतिरिक्तो विशाम्पते।<br/> रामः सत्पुरुषो लोके सत्यधर्म परायणः॥ 18 ॥</div><br/>
            <div class="shlok_2'4'" id="Shlok_19">साक्षाद्रामाद्विनिर्वृत्तो धर्मश्चापि श्रिया सह।<br/> प्रजासुखत्वे चन्द्रस्य वसुधायाः क्षमागुणैः॥ 19 ॥ </div><br/>
            <div class="shlok_2'4'" id="Shlok_20">बुध्या बृहस्पतेस्तुल्यो वीर्ये साक्षाच्छचीपतेः।<br/> धर्मज्ञः सत्सन्धश्च शीलवाननसूयकः॥ 20 ॥</div><br/>
            <div class="shlok_2'4'" id="Shlok_21">क्षान्तः सान्त्वयिता श्लक्ष्णः कृतज्ञो विजितेन्द्रियः।<br/> मृदुश्च स्थिरसत्वश्च सदा भव्योऽनसूयकः॥ 21 ॥</div><br/>
            <div class="shlok_2'4'" id="Shlok_22">प्रियवादी च भूतानां सत्यवादी च राघवः।<br/> बहुश्रुतानां वृद्धानां ब्राह्मणानामुपासिता॥ 22 ॥</div><br/>
            <div class="shlok_2'4'" id="Shlok_23">तेनास्येहातुला कीर्तिर्यशस्तेजश्च वर्धते।<br/> देवासुरमनुष्याणां सर्वास्त्रेषु विशारदः॥ 23 ॥</div><br/>
            <div class="shlok_2'4'" id="Shlok_24">सम्यग्विद्याव्रतस्नातो यथावत्साङ्गवेदवित्।<br/> गान्धर्वे च भुवि श्रेष्ठो बभूव भरताग्रजः॥ 24 ॥</div><br/>
            <div class="shlok_2'4'" id="Shlok_25">कल्याणाभिजनः साधुरदीनात्मा महामतिः।<br/> द्विजैरभिविनीतश्च श्रेष्ठैर्धर्मार्थनैपुणैः॥ 25 ॥</div><br/>
            <div class="shlok_2'4'" id="Shlok_26">यदा व्रजति सङ्ग्रामं ग्रामार्थे नगरस्य वा।<br/> गत्वा सौमित्रिसहितो नाविजित्य निवर्तते॥ 26 ॥</div><br/>
            <div class="shlok_2'4'" id="Shlok_27">सङ्ग्रामात्पुनरागमम्य कुञ्जरेण रथेन वा।<br/> पौरान् स्वजनवन्नित्यं कुशलं परिपृच्छति॥ 27 ॥</div><br/>
            <div class="shlok_2'4'" id="Shlok_28">पुत्रेष्वग्निषु दारेषु प्रेष्यशिष्यगणेषु च।<br/> निखिलेनानुपूर्व्याच्च पितापुत्रानिवौरसान्॥ 28 ॥</div><br/>
            <div class="shlok_2'4'" id="Shlok_29">शुश्रूषन्ते च व श्शिष्याः कच्चित्कर्मसु दंशिताः।<br/> इति नः पुरुषव्याघ्र स्सदा रामोऽभिभाषते॥ 29 ॥</div><br/>
            <div class="shlok_2'4'" id="Shlok_30">व्यसनेषु मनुष्याणां भृशं भवति दुःखितः।<br/> उत्सवेषु च सर्वेषु पितेव परितुष्यति॥ 30 ॥</div><br/>
            <div class="shlok_2'4'" id="Shlok_31">सत्यवादी महेष्वासो वृद्धसेवी जितेन्द्रियः।<br/> स्मितपूर्वाभिभाषी च धर्मं सर्वात्मना श्रितः॥ 31 ॥</div><br/>
            <div class="shlok_2'4'" id="Shlok_32">सम्यग्योक्ता श्रेयसां च न विगृह्य कथारुचिः।<br/> उत्तरोत्तरयुक्तौ च वक्ता वाचस्पतिर्यथा॥ 32 ॥</div><br/>
            <div class="shlok_2'4'" id="Shlok_33">सुभ्रूः आयतताम्राक्षः साक्षाद्विष्णुरिव स्वयम्।<br/> रामो लोकाभिरामोऽयं शौर्यवीर्यपराक्रमैः॥ 33 ॥</div><br/>
            <div class="shlok_2'4'" id="Shlok_34">प्रजापालनतत्त्वज्ञो न रागोपहतेन्द्रियः।<br/> शक्तस्त्रैलोक्यमप्येको भोक्तुं किन्नु महीमिमाम्॥ 34 ॥</div><br/>
            <div class="shlok_2'4'" id="Shlok_35">नास्य क्रोधः प्रसादश्च निरर्थोऽस्ति कदाचन।<br/> हन्त्येव नियमाद्वध्यानवध्ये न च कुप्यति॥ 35 ॥</div><br/>
            <div class="shlok_2'4'" id="Shlok_36">युनक्त्यर्थैः प्रहृष्टश्च तमसौ यत्र तुष्यति।<br/> शान्तै स्सर्वप्रजाकान्तैः प्रीतिसञ्जननैर्नृणाम्।<br/> गुणैर्विरुरुचे रामो दीप्त स्सूर्य इवांशुभिः॥ 36 ॥</div><br/>
            <div class="shlok_2'4'" id="Shlok_37">तमेवंगुणसम्पन्नं रामं सत्यपराक्रमम्।<br/> लोकपालोपमं नाथमकामयत मेदिनी॥ 37 ॥</div><br/>
            <div class="shlok_2'4'" id="Shlok_38">वत्सश्श्रेयसि जातस्ते दिष्ट्याऽसौ तव राघव।<br/> दिष्ट्या पुत्रगुणैर्युक्तो मारीच इव काश्यपः॥ 38 ॥</div><br/>
            <div class="shlok_2'4'" id="Shlok_39">बलमारोग्यमायुश्च रामस्य विदितात्मनः।<br/> देवासुरमनुष्येषु सगन्धर्वोरगेषु च॥ 39 ॥</div><br/>
            <div class="shlok_2'4'" id="Shlok_40">आशंसते जनस्सर्वो राष्ट्रे पुरवरे तथा।<br/> आभ्यन्तरश्च बाह्यश्च पौरजानपदो जनः॥ 40 ॥</div><br/>
            <div class="shlok_2'4'" id="Shlok_41">बलमारोग्यमायुश्च रामस्य विदितात्मनः।<br/> देवासुरमनुष्येषु सगन्धर्वोरगेषु च॥ 41 ॥</div><br/>
            <div class="shlok_2'4'" id="Shlok_42">आशंसते जनस्सर्वो राष्ट्रे पुरवरे तथा।<br/> आभ्यन्तरश्च बाह्यश्च पौरजानपदो जनः॥ 42 ॥</div><br/>
            <div class="shlok_2'4'" id="Shlok_43">स्त्रियो वृद्धास्तरुण्यश्च सायं प्रातस्समाहिताः।<br/> सर्वान् देवान् नमस्यन्ति रामस्यार्थे यशस्विनः॥ 43 ॥</div><br/>
            <h2>५.</h2>
            <div class="shlok_2'5'" id="Shlok_44">गन्धर्वराजप्रतिमं लोके विख्यातपौरुषम्।<br/> दीर्घबाहुं महासत्त्वं मत्तमातङ्गगामिनम्॥ 44 ॥</div><br/>
            <div class="shlok_2'5'" id="Shlok_45">चन्द्रकान्ताननं राममतीव प्रियदर्शनम्।<br/> रूपौदार्यगुणैः पुंसां दृष्टिचित्तापहारिणम्॥ 45 ॥</div><br/>
            <div class="shlok_2'5'" id="Shlok_46">घर्माभितप्ताः पर्जन्यं ह्लादयन्तमिव प्रजाः।<br/> न ततर्प समायान्तं पश्यमानो नराधिपः॥ 46 ॥</div><br/>
            <div class="shlok_2'5'" id="Shlok_47">तं वैश्रवणसङ्काशमुपविष्टं स्वलङ्कृतम्।<br/> ददर्श सूतः पर्य्यङ्के सौवर्णे सोत्तरच्छदे॥ 47 ॥</div><br/>
            <div class="shlok_2'5'" id="Shlok_48">वराहरुधिराभेण शुचिना च सुगन्धिना।<br/> अनुलिप्तं परार्ध्येन चन्दनेन परन्तपम्॥ 48 ॥</div><br/>
            <div class="shlok_2'5'" id="Shlok_49">स्थितया पार्श्वतश्चापि वालव्यजनहस्तया।<br/> उपेतं सीतयाभूयश्चित्रया शशिनं यथा॥ 49 ॥</div><br/>
            <div class="shlok_2'5'" id="Shlok_50">तं तपन्तमिवादित्यमुपपन्नं स्वतेजसा।<br/> ववन्दे वरदं वन्दी विनयज्ञो विनीतवत्॥ 50 ॥</div><br/>
            <div class="shlok_2'5'" id="Shlok_51">नूनं नन्दति ते माता कौसल्या मातृनन्दन।<br/> पश्यन्ती सिद्धयात्रं त्वां पित्र्यं राज्यमुपस्थितम्॥ 51 ॥</div><br/>
            <div class="shlok_2'5'" id="Shlok_52">सर्वसीमन्तिनीभ्यश्च सीतां सीमन्तिनीं वराम् ।<br/> अमन्यन्त हि ता नार्यो रामस्य हृदयप्रियाम्॥ 52 ॥</div><br/>
            <div class="shlok_2'5'" id="Shlok_53">तया सुचरितं देव्या पुरा नूनं महत् तपः।<br/> रोहिणीव शशाङ्केन रामसंयोगमाप या॥ 53 ॥</div><br/>
            <div class="shlok_2'5'" id="Shlok_54">पितामहैराचरितं तथैव प्रपितामहैः।<br/> अद्योपादाय तं मार्गमभिषिक्तोनुपालय॥ 54 ॥</div><br/>
            <div class="shlok_2'5'" id="Shlok_55">यथा स्म लालिताः पित्रा यथा पूर्वैः।<br/> पितामहैः ततः सुखतरं रामे वत्स्यामः सति राजनि॥ 55 ॥</div><br/>
            <div class="shlok_2'5'" id="Shlok_56">अलमद्य हि भुक्तेन परमार्थेरलं च नः।<br/> यथा पश्येम निर्यान्तं रामं राज्ये प्रतिष्टितम्॥ 56 ॥</div><br/>
            <div class="shlok_2'5'" id="Shlok_57">ततो हि नः प्रियतरं नान्यत्किञ्चिद्भविष्यति।<br/> यथाभिषेको रामस्य राज्येनामिततेजसः॥ 57 ॥</div><br/>
            <h2>६. कौसल्यायाः कृत मङ्गळाशासनम्</h2>
            <div class="shlok_2'6'" id="Shlok_58">यं पालयसि धर्म त्वं धृत्या च नियमेन।<br/> च स वै राघवशार्दूल धर्मस्त्माभिरक्षतु॥ 58 ॥</div><br/>
            <div class="shlok_2'6'" id="Shlok_59">पितुशुश्रूषया पुत्र मातृशुश्रूषया तथा।<br/> सत्येन च महाबाहो चिरञ्जीवाभिरक्षितः॥ 59 ॥</div><br/>
            <div class="shlok_2'6'" id="Shlok_60">यन्मङ्गलं सहस्राक्षे सर्वदेवनमस्कृते।<br/> वृत्रनाशे समभवत्तत्ते भवतु मङ्गलम्॥ 60 ॥</div><br/>
            <div class="shlok_2'6'" id="Shlok_61">यन्मङ्गलं सुपर्णस्य विनताऽकल्पयत्पुरा।<br/> अमृतं प्रार्थयानस्य तत्ते भवतु मङ्गलम्॥ 61 ॥</div><br/>
            <div class="shlok_2'6'" id="Shlok_62">अमृतोत्पादने दैत्यान् घ्नतो वज्रधरस्य यत्।<br/> अदितिर्मङ्गलं प्रादात्तत्ते भवतु मङ्गलम्॥ 62 ॥</div><br/>
            <div class="shlok_2'6'" id="Shlok_63">त्रीन्विक्रमान्प्रक्रमतो विष्णोरमिततेजसः।<br/> यदासीन्मङ्गलं राम तत्ते भवतु मङ्गलम्॥ 63 ॥</div><br/>
            <div class="shlok_2'6'" id="Shlok_64">ऋतवस्सागरा द्वीपा वेदा लोका दिशश्च ते।<br/> मङ्गलानि महाबाहो दिशन्तु शुभमङ्गलाः॥ 64 ॥</div><br/>
            <div class="shlok_2'6'" id="Shlok_65">भद्रासनगतं राम वनवासादिहागतम्।<br/> द्रक्ष्यामि च पुनस्त्वां तु तीर्णवन्तं पितुर्वचः॥ 65 ॥</div><br/>
            <div class="shlok_2'6'" id="Shlok_66">मङ्गलैरुपसपन्नो वनवासादिहागतः।<br/> वध्वा मम च नित्यं त्वं कामान्संवर्ध याहि भोः॥ 66 ॥</div><br/>
            <h2>७. सुमित्रायाः कृत मङ्गळाशासनम्</h2>
            <div class="shlok_2'7'" id="Shlok_67">शिष्टैराचरिते सम्यक्छश्वत्प्रेत्यफलोदये।<br/> रामो धर्मे स्थित श्रेष्ठो न स शोच्यः कदाचन॥ 67 ॥</div><br/>
            <div class="shlok_2'7'" id="Shlok_68">वर्तते चोत्तमां वृत्तिं लक्ष्मणोऽस्मिन् सदानघः।<br/> दयावान् सर्वभूतेषु लाभस्तस्य महात्मनः॥ 68 ॥</div><br/>
            <div class="shlok_2'7'" id="Shlok_69">अरण्यवासे यद्दुःखं जानती वै सुखोचिता।<br/> अनुगच्छति वैदेही धर्मात्मानं तवात्मजम्॥ 69 ॥</div><br/>
            <div class="shlok_2'7'" id="Shlok_70">कीर्तिभूतां पताकां यो लोके भ्रमयति प्रभुः।<br/> धर्मसत्यव्रतधनः किं न प्राप्तस्तवात्मजः॥ 70 ॥</div><br/>
            <div class="shlok_2'7'" id="Shlok_71">व्यक्तं रामस्य विज्ञाय शौचं माहात्म्यमुत्तमम्।<br/> न गात्रमंशुभि स्सूर्य स्सन्तापयितुमर्हति॥ 71 ॥</div><br/>
            <div class="shlok_2'7'" id="Shlok_72">शिवस्सर्वेषु कालेषु काननेभ्यो विनिस्सृतः।<br/> राघवं युक्तशीतोष्णस्सेविष्यति सुखोऽनिलः॥ 72 ॥</div><br/>
            <div class="shlok_2'7'" id="Shlok_73">शयानमनघं रात्रौ पितेवाभिपरिष्वजन्।<br/> रश्मिभि स्संस्पृशन् शीतैश्चन्द्रमाह्लादयिष्यति॥ 73 ॥</div><br/>
            <div class="shlok_2'7'" id="Shlok_74">ददौ चास्त्राणि दिव्यानि यस्मै ब्रह्मा महौजसे।<br/> दानवेन्द्रं हतं दृष्ट्वा तिमिध्वजसुतं रणे॥ 74 ॥</div><br/>
            <div class="shlok_2'7'" id="Shlok_75">स शूरः पुरुषव्याघ्रः स्वबाहुबलमाश्रितः।<br/> असन्त्रस्तोऽप्यरणस्थो वेश्मनीव निवत्स्यति॥ 75 ॥</div><br/>
            <div class="shlok_2'7'" id="Shlok_76">यस्येषुपथमासाद्य विनाशं यान्ति शत्रवः।<br/> कथं न पृथिवी तस्य शासने स्थातुमर्हति॥ 76 ॥</div><br/>
            <div class="shlok_2'7'" id="Shlok_77">या श्री श्शौर्यं च रामस्य या च कल्याणसत्वता।<br/> निवृत्तारण्यवास स्स क्षिप्रं राज्यमवाप्स्यति॥ 77 ॥</div><br/>
            <div class="shlok_2'7'" id="Shlok_78">सूर्यस्यापि भवेत्सूर्यो ह्यग्नेरग्नि प्रभोः प्रभुः।<br/> श्रियः श्रीश्च भवेदग्र्या कीर्तिः कीर्त्याः क्षमाक्षमा॥ 78 ॥</div><br/>
            <div class="shlok_2'7'" id="Shlok_79">दैवतं दैवतानां च भूतानां भूतसत्तमः।<br/> तस्य के ह्यगुणा देवि वने वाप्यथवा पुरे॥ 79 ॥</div><br/>
            <div class="shlok_2'7'" id="Shlok_80">पृथिव्या सह वैदेह्या श्रिया च पुरुषर्षभः।<br/> क्षिप्रं तिसृभिरेताभि स्सह रामोऽभिषेक्ष्यते॥ 80 ॥</div><br/>
            <div class="shlok_2'7'" id="Shlok_81">दुःखजं विसृजन्त्यस्रं निष्क्रामन्तमुदीक्ष्य यम्।<br/> अयोध्यायां जनास्सर्वे शोकवेगसमाहताः॥ 81 ॥</div><br/>
            <div class="shlok_2'7'" id="Shlok_82">कुशचीरधरं देवं गच्छन्तमपराजितम्।<br/> सीतेवानुगता लक्ष्मीस्तस्य किं नाम दुर्लभम्॥ 82 ॥</div><br/>
            <div class="shlok_2'7'" id="Shlok_83">धनुर्ग्रहवरो यस्य बाणखड्गास्त्रभृत्स्वयम्।<br/> लक्ष्मणो व्रजति ह्यग्रे तस्य किं नाम दुर्लभम्॥ 83 ॥</div><br/>
            <div class="shlok_2'7'" id="Shlok_84">निवृत्तवनवासं तं द्रष्टासि पुनरागतम्।<br/> जहिशोकं च मोहं च देवि सत्यं ब्रवीमि ते॥ 84 ॥</div><br/>
            <div class="shlok_2'7'" id="Shlok_85">शिरसा चरणावेतौ वन्दमानमनिन्दिते।<br/> पुनर्द्रक्ष्यसि कल्याणि पुत्रं चन्द्रमिवोदितम्॥ 85 ॥</div><br/>
            <div class="shlok_2'7'" id="Shlok_86">पुनः प्रविष्टं दृष्ट्वा तमभिषिक्तं महाश्रियम्।<br/> समुत्स्रक्ष्यसि नेत्राभ्यां क्षिप्रमानन्दजं पयः॥ 86 ॥</div><br/>
            <div class="shlok_2'7'" id="Shlok_87">मा शोको देवि दुःखं वा न रामे दृश्यतेऽशिवम्।<br/> क्षिप्रं द्रक्ष्यसि पुत्रं तं ससीतं सहलक्ष्मणम्॥ 87 ॥</div><br/>
            <h2>८.</h2>
            <div class="shlok_2'8'" id="Shlok_88">आपगाः कृतपुण्यास्ताः पद्मिन्यश्च सरांसि च ।<br/> येषु स्नास्यति काकुत्स्थो विगाह्य सलिलं शुचि॥ 88 ॥</div><br/>
            <div class="shlok_2'8'" id="Shlok_89">शोभयिष्यन्ति काकुत्स्थमटव्यो रम्यकाननाः ।<br/> आपगाश्च महानूपाः सानुमन्तश्च पर्वताः॥ 89 ॥</div><br/>
            <div class="shlok_2'8'" id="Shlok_90">काननं वापि शैलं वा यं रामोऽभिगमिष्यति ।<br/> प्रियातिथिमिव प्राप्तं नैनं शक्ष्यन्त्यनर्चितुम्॥ 90 ॥</div><br/>
            <div class="shlok_2'8'" id="Shlok_91">विचित्रकुसुमापीडा बहुमञ्जरि धारिणः।<br/> राघवं दर्शयिष्यन्ति नगा भ्रमरशालिनः॥ 91 ॥</div><br/>
            <div class="shlok_2'8'" id="Shlok_92">अकाले चापि मुख्यानि पुष्पाणि च फलानि च।<br/> दर्शयिष्यन्त्यनुक्रोशाद्गिरयो राममागतम्॥ 92 ॥</div><br/>
            <div class="shlok_2'8'" id="Shlok_93">प्रस्रविष्यन्ति तोयानि विमलानि महीधराः।<br/> विदर्शयन्तो विविधान् भूयश्चित्रांश्च निर्झरान्॥ 93 ॥</div><br/>
            <div class="shlok_2'8'" id="Shlok_94">पादपाः पर्वताग्रेषु रमयिष्यन्ति राघवम्।<br/> यत्र रामो भयं नात्र नास्ति तत्र पराभवः॥ 94 ॥</div><br/>
            <div class="shlok_2'8'" id="Shlok_95">स हि शूरो महाबाहुः पुत्रो दशरथस्य च।<br/> पुरा भवति नोदूरादनुगच्छाम राघवम्॥ 95 ॥</div><br/>
            <div class="shlok_2'8'" id="Shlok_96">पादच्छाया सुखा भर्तुस्तादृशस्य महात्मनः।<br/> स हि नाथो जनस्यास्य स गतिस्सपरायणम्॥ 96 ॥</div><br/>
            <div class="shlok_2'8'" id="Shlok_97">वयं परिचरिष्यामः सीतां यूयं तु राघवम्।<br/> इति पौरस्त्रियो भर्तृ़न् दुखार्तास्तत्तदब्रुवन्॥ 97 ॥</div><br/>
            <div class="shlok_2'8'" id="Shlok_98">युष्माकं राघवोऽरण्ये योगक्षेमं विधास्यति।<br/> सीता नारीजनस्यास्य योगक्षेमं करिष्यति॥ 98 ॥</div><br/>
            <h2>९. </h2>
            <div class="shlok_2'9'" id="Shlok_99">विजनेऽपि वने सीता वासं प्राप्य गृहेष्विव।<br/> विस्रम्भं लभतेऽभीता रामे सन्न्यस्तमानसा॥ 99 ॥</div><br/>
            <div class="shlok_2'9'" id="Shlok_100">नास्या दैन्यं कृतं किञ्चित् सुसूक्ष्ममपि लक्ष्यते ।<br/> उचितेव प्रवासानां वैदेही प्रतिभाति मा॥ 100 ॥</div><br/>
            <div class="shlok_2'9'" id="Shlok_101">नगरोपवनं गत्वा यथा स्म रमते पुरा ।<br/> तथैव रमते सीता निर्जनेषु वनेष्वपि॥ 101 ॥</div><br/>
            <div class="shlok_2'9'" id="Shlok_102">बालेव रमते सीता बालचन्द्रनिभानना ।<br/> रामारामे ह्यधीनात्मा विजनेऽपि वने सती॥ 102 ॥</div><br/>
            <div class="shlok_2'9'" id="Shlok_103">तद्गतं हृदयं ह्यस्यास्तदधीनं च जीवितम् ।<br/> अयोध्यापि भवेत्तस्या रामहीना तथा वनम्॥ 103 ॥</div><br/>
            <div class="shlok_2'9'" id="Shlok_104">पथि पृच्छति वैदेही ग्रामांश्च नगराणि च ।<br/> गतिं दृष्ट्वा नदीनाञ्च पादपान् विविधानपि॥ 104 ॥</div><br/>
            <div class="shlok_2'9'" id="Shlok_105">रामं वा लक्ष्मणं वापि पृष्ट्वा जानाति जानकी ।<br/> अयोध्याक्रोशमात्रे तु विहारमिव संश्रिता॥ 105 ॥</div><br/>
            <div class="shlok_2'9'" id="Shlok_106">अध्वना वातवेगेन सम्भ्रमेणातपेन च ।<br/> न विगच्छति वैदेह्याश्चन्द्रांशुसदृशी प्रभा॥ 106 ॥</div><br/>
            <div class="shlok_2'9'" id="Shlok_107">सदृशं शतपत्रस्य पूर्णचन्द्रोपमप्रभम् ।<br/> वदनं तद्वदान्याया वैदेह्या न विकम्पते॥ 107 ॥</div><br/>
            <div class="shlok_2'9'" id="Shlok_108">अलक्तरसरक्ताभावलक्तरसवर्जितौ ।<br/> अद्यापि चरणौ तस्या: पद्मकोशसमप्रमौ॥ 108 ॥</div><br/>
            <div class="shlok_2'9'" id="Shlok_109">नूपुरोद्घुष्टहेलेव खेलं गच्छति भामिनी ।<br/> इदानीमपि वैदेही तद्रागान्न्यस्तभूषणा॥ 109 ॥</div><br/>
            <div class="shlok_2'9'" id="Shlok_110">गजं वा वीक्ष्य सिंहं वा व्याघ्रं वा वनमाश्रिता ।<br/> नाहारयति सन्त्रासं बाहू रामस्य संश्रिता॥ 110 ॥</div><br/>
            <div class="shlok_2'9'" id="Shlok_111">न शोच्यास्ते न चात्मान: शोच्यो नापि जनाधिप: ।<br/> इदं हि चरितं लोके प्रतिष्ठास्यति शाश्वतम्॥ 111 ॥</div><br/>
            <h2>१०. हनुमत् कृत रामस्य स्तुतिः</h2>
            <div class="shlok_2'10'" id="Shlok_112">राजर्षिदेवप्रतिमौ तापसौ संशितव्रतौ।<br/> देशं कथमिमं प्राप्तौ भवन्तौ वरवर्णिनौ॥ 112 ॥</div><br/>
            <div class="shlok_2'10'" id="Shlok_113">त्रासयन्तौ मृगगणानन्यांश्च वनचारिणः।<br/> पम्पातीररुहान्वृक्षान् वीक्षमाणौ समन्ततः॥ 113 ॥</div><br/>
            <div class="shlok_2'10'" id="Shlok_114">इमां नदीं शुभजलां शोभयन्तौ तपस्विनौ।<br/> धैर्यवन्तौ सुवर्णाभौ कौ युवां चीरवाससौ।<br/>निःश्वसन्तौ वरभुजौ पीडयन्ताविमाः प्रजा॥ 114 ॥</div><br/>
            <div class="shlok_2'10'" id="Shlok_115">सिंहविप्रेक्षितौ वीरौ महाबलविक्रमौ।<br/> शक्रचापनिभे चापे गृहीत्वा शत्रुसूदनौ॥ 115 ॥</div><br/>
            <div class="shlok_2'10'" id="Shlok_116">श्रीमन्तौ रूपसम्पन्नौ वृषभश्रेष्ठविक्रमौ।<br/> हस्तिहस्तोपमभुजौ द्युतिमन्तौ नरर्षभौ॥ 116 ॥</div><br/>
            <div class="shlok_2'10'" id="Shlok_117">प्रभया पर्वतेन्द्रोऽयं युवयोरवभासितः।<br/> राज्यार्हावमरप्रख्यौ कथं देशमिहागतौ॥ 117 ॥</div><br/>
            <div class="shlok_2'10'" id="Shlok_118">पद्मपत्रेक्षणौ वीरौ जटामण्डलधारिणौ।<br/> अन्योन्यसदृशौ वीरौ देवलोकादिवागतौ॥ 118 ॥</div><br/>
            <div class="shlok_2'10'" id="Shlok_119">यदृच्छयेव सम्प्राप्तौ चन्द्रसूर्यौ वसुन्धराम्।<br/> विशालवक्षसौ वीरौ मानुषौ देवरूपिणौ॥ 119 ॥</div><br/>
            <div class="shlok_2'10'" id="Shlok_120">सिंहस्कन्धौ महोत्साहौ समदाविव गोवृषौ।<br/>आयताश्च सुवृत्ताश्च बाहवः परिघोपमाः॥ 120 ॥</div><br/>
            <div class="shlok_2'10'" id="Shlok_121">सर्वभूषणभूषार्हाः किमर्थं न विभूषिताः।<br/> उभौ योग्यावहं मन्ये रक्षितुं पृथिवीमिमाम्॥ 121 ॥</div><br/>
            <div class="shlok_2'10'" id="Shlok_122">ससागरवनां कृत्स्नां विन्ध्यमेरुविभूषिताम्।<br/> इमे च धनुषी चित्रे श्लष्णे चित्रानुलेपने॥ 122 ॥</div><br/>
            <div class="shlok_2'10'" id="Shlok_123">प्रकाशेते यथेन्द्रस्य वज्रे हेमविभूषिते।<br/> सम्पूर्णा निशितैर्बाणै स्तूणाश्च शुभदर्शनाः॥ 123 ॥</div><br/>
            <div class="shlok_2'10'" id="Shlok_124">जीवितान्तकरैर्घोरै श्श्वसद्भिरिव पन्नगैः॥ 124 ॥</div><br/>
            <h2>११. सीतायाः शुभनिमित्तानि</h2>
            <div class="shlok_2'11'" id="Shlok_125">तथागतां तां व्यथितामनिन्दितां <br/>व्यपेतहर्षां परिदीनमानसाम् ।<br/> शुभां निमित्तानि शुभानि भेजिरे <br/>नरं श्रिया जुष्टमिवोपजीविनः॥ 125 ॥</div><br/>
            <div class="shlok_2'11'" id="Shlok_126">तस्याः शुभं वाममरालपक्ष्म-<br/>राजीवृतं कृष्णविशालशुक्लम् ।<br/> प्रास्पन्दतैकं नयनं सुकेश्याः-<br/>मीनाहतं पद्ममिवाभिताम्रम्॥ 126 ॥</div><br/>
            <div class="shlok_2'11'" id="Shlok_127">भुजश्च चार्वञ्चितपीनवृत्तः <br/>परार्ध्यकालागरुचन्दनार्हः।<br/> अनुत्तमेनाध्युषितः प्रियेण <br/>चिरेण वामः समवेपताशु॥ 127 ॥</div><br/>
            <div class="shlok_2'11'" id="Shlok_128">गजेन्द्रहस्तप्रतिमश्च पीनः<br/> तयोर्द्वयोः संहतयोः सुजातः।<br/> प्रस्पन्दमानः पुनरूरुरस्याः<br/> रामं पुरस्तात् स्थितमाचचक्षे॥ 128 ॥</div><br/>
            <div class="shlok_2'11'" id="Shlok_129">शुभं पुनर्हेमसमानवर्ण-<br/>मीषद्रजोध्वस्तमिवामलाक्ष्याः।<br/> वासः स्थितायाः शिखराग्रदत्याः<br/> किंचित् परिस्रंसत चारुगात्र्याः॥ 129 ॥</div><br/>
            <div class="shlok_2'11'" id="Shlok_130">एतैर्निमित्तैरपरैश्च सुभ्रूः<br/> संबोधिता प्रागपि साधु सिद्धैः।<br/> वातातपक्लान्तमिव प्रनष्टं <br/>वर्षेण बीजं प्रतिसंजहर्ष॥ 130 ॥</div><br/>
            <div class="shlok_2'11'" id="Shlok_131">तस्याः पुनर्बिम्बफलाधरोष्ठं <br/>स्वक्षिभ्रु केशान्तमरालपक्ष्म।<br/> वक्त्रं बभासे सितशुक्लदंष्ट्रं <br/>राहोर्मुखाच्चन्द्र इव प्रमुक्तः॥ 131 ॥</div><br/>
            <div class="shlok_2'11'" id="Shlok_132">सा वीतशोका व्यपनीततन्द्री <br/>शान्तज्वरा हर्षविवृद्धसत्त्वा ।<br/> अशोभतार्या वदनेन शुक्ले<br/> शीतांशुना रात्रिरिवोदितेन॥ 132 ॥</div><br/>
            १२. रामगुणानुकीर्तनम्
            <div class="shlok_2'12'" id="Shlok_133">एवं बहुविधां चिन्तां चिन्तयित्व महाकपिः।<br/> संश्रवे मधुरं वाक्यं वैदेह्या व्याजहार ह ॥ 133 ॥</div><br/>
            <div class="shlok_2'12'" id="Shlok_134">राजा दशरथो नाम रथकुञ्जरवाजिनाम्।<br/> पुण्यशीलो महाकीर्तिरृजुरासीन्महायशाः॥ 134 ॥</div><br/>
            <div class="shlok_2'12'" id="Shlok_135">राजर्षीणां गुणश्रेष्ठस्तपसा चर्षिभिः समः।<br/> चक्रवर्तिकुले जातः पुरंदरसमो बले ॥ 135 ॥</div><br/>
            <div class="shlok_2'12'" id="Shlok_136">अहिंसारतिरक्षुद्रो घृणी सत्यपराक्रमः।<br/> मुख्यस्येक्ष्वाकुवंशस्य लक्ष्मीवाँल्लक्ष्मिवर्धनः॥ 136 ॥</div><br/>
            <div class="shlok_2'12'" id="Shlok_137">पार्थिवव्यञ्जनैर्युक्तः पृथुश्रीः पार्थिवर्षभः।<br/> पृथिव्यां चतुरन्तायां विश्रुतः सुखदः सुखी॥ 137 ॥</div><br/>
            <div class="shlok_2'12'" id="Shlok_138">तस्य पुत्रः प्रियो ज्येष्ठस्ताराधिपनिभाननः।<br/> रामो नाम विशेषज्ञः श्रेष्ठः सर्वधनुष्मताम्॥ 138 ॥</div><br/>
            <div class="shlok_2'12'" id="Shlok_139">रक्षिता स्वस्य वृत्तस्य स्वजनस्यापि रक्षिता।<br/> रक्षिता जीवलोकस्य धर्मस्य च परंतपः॥ 139 ॥</div><br/>
            <div class="shlok_2'12'" id="Shlok_140">तस्य सत्याभिसंधस्य वृद्धस्य वचनात् पितुः।<br/> सभार्यः सह च भ्रात्रा वीरः प्रव्रजितो वनम्॥ 140 ॥</div><br/>
            <div class="shlok_2'12'" id="Shlok_141">तेन तत्र महारण्ये मृगयां परिधावता।<br/> राक्षसा निहताः शूरा बहवः कामरूपिणः॥ 141 ॥</div><br/>
            <div class="shlok_2'12'" id="Shlok_142">जनस्थानवधं श्रुत्वा निहतौ खरदूषणौ।<br/> ततस्त्वमर्षापहृता जानकी रावणेन तु॥ 142 ॥</div><br/>
            <div class="shlok_2'12'" id="Shlok_143">वञ्चयित्वा वने रामं मृगरूपेण मायया।<br/> स मार्गमाणस्तां देवीं रामः सीतामनिन्दिताम्॥ 143 ॥</div><br/>
            <div class="shlok_2'12'" id="Shlok_144">आससाद वने मित्रं सुग्रीवं नाम वानरम्।<br/> ततः स वालिनं हत्वा रामः परपुरंजयः॥ 144 ॥</div><br/>
            <div class="shlok_2'12'" id="Shlok_145">प्रायच्छत्कपिराज्यं तत्सुग्रीवाय महाबलः।<br/> सुग्रीवेणाभिसंदिष्टा हरयः कामरूपिणः॥ 145 ॥</div><br/>
            <div class="shlok_2'12'" id="Shlok_146">दिक्षु सर्वासु तां देवीं विचिन्वन्ति सहस्रशः।<br/> अहं सम्पातिवचनाच्छतयोजनमायतम्॥ 146 ॥</div><br/>
            <div class="shlok_2'12'" id="Shlok_147">तस्या हेतोर्विशालाक्ष्याः सागरं वेगवान् प्लुतः।<br/>यथावर्णां यथालक्ष्मीञ्च निश्चिताम्॥ 147 ॥</div><br/>
            <div class="shlok_2'12'" id="Shlok_148">अश्रौषं राघवस्याहं सेयमासादिता मया।<br/> विररामैवमुक्त्वासौ वाचं वानरपुंगवः॥ 148 ॥</div><br/>
            <div class="shlok_2'12'" id="Shlok_149">जानकी चापि तच्छ्रुत्वा विस्मयं परमं गता।<br/> ततः सा वक्रकेशान्ता सुकेशी केशसंवृतम्।<br/> उन्नम्य वदनं भीरुः शिंशुपामन्ववैक्षत॥ 149 ॥</div><br/>
            <div class="shlok_2'12'" id="Shlok_150">निशम्य सीता वचनं कपेश्च दिशश्च सर्वाः प्रदिशश्च वीक्ष्य।<br/> स्वयं प्रहर्षं परमं जगाम सर्वात्मना राममनुस्मरन्ती॥ 150 ॥</div><br/>
            <div class="shlok_2'12'" id="Shlok_151">सा तिर्यगूर्ध्वं च तथा ह्यधस्तान्निरीक्षमाणा तमचिन्त्यबुद्धिम्।<br/> ददर्श पिंगाधिपतेरमात्यं वातात्मजं सूर्यमिवोदयस्थम्॥ 151 ॥</div><br/>
            <h2>१३. रामस्य सामुद्रिकालक्षणम्</h2>
            <div class="shlok_2'13'" id="Shlok_152">रामः कमलपत्राक्षः सर्वसत्वमनोहरः।<br/> रूपदाक्षिण्य संपन्नः प्रसूते जनकात्मजे॥ 152 ॥</div><br/>
            <div class="shlok_2'13'" id="Shlok_153">तेजसाऽऽदित्य संकाशः क्षमया पृथिवी समः।<br/>बृहस्पति समो बुद्द्या यशसा वासवोपमः॥ 153 ॥</div><br/>
            <div class="shlok_2'13'" id="Shlok_154">रक्षिता जीवलोकस्य स्वजन स्याभिरक्षिता।<br/> रक्षिता स्वस्य वृत्तस्य धर्मस्य च परंतपः॥ 154 ॥</div><br/>
            <div class="shlok_2'13'" id="Shlok_155">रामोभामिनि लोकस्य चातुर्वर्णस्य रक्षिता।<br/> मर्यादानां च लोकस्य कर्ता कारयिता च सः॥ 155 ॥</div><br/>
            <div class="shlok_2'13'" id="Shlok_156">अर्चिष्मा नर्चितोऽत्यर्थं ब्रह्मचर्यव्रते स्थितः।<br/> साधूनां उपकारज्ञः प्रचारज्ञश्च कर्मणाम्॥ 156 ॥</div><br/>
            <div class="shlok_2'13'" id="Shlok_157">राजविद्या विनीतश्च ब्राह्मणनामुपासिता।<br/> श्रुतवान् शीलसंपन्नो विनीतश्च परंतप॥ 157 ॥</div><br/>
            <div class="shlok_2'13'" id="Shlok_158">राजविद्या विनीतश्च ब्राह्मणनामुपासिता।<br/> श्रुतवान् शीलसंपन्नो विनीतश्च परंतप॥ 158 ॥</div><br/>
            <div class="shlok_2'13'" id="Shlok_159">यजुर्वेद विनीतश्च वेदविद्भिः सुपूजितः।<br/> धनुर्वेदेच वेदेषु वेदांगेषु च निष्ठितः॥ 159 ॥</div><br/>
            <div class="shlok_2'13'" id="Shlok_160">विपुलांसो महाबाहुः कंबुग्रीवः शुभाननः।<br/> गूढजत्रुः सुताम्राक्षो रामो देवि जनैश्रुतः॥ 160 ॥</div><br/>
            <div class="shlok_2'13'" id="Shlok_161">दुन्दुभि स्वन निर्घोषः स्निग्धवर्णः प्रतापवान्।<br/> सम स्समविभक्तांगो वर्णं श्यामं समाश्रितः॥ 161 ॥</div><br/>
            <div class="shlok_2'13'" id="Shlok_162">त्रिस्थिरः त्रिप्रलंबश्च त्रिसमः त्रिषुचोन्नतः।<br/> त्रिताम्र त्रिषु च स्निग्धो गंभीरः त्रिषु नित्यशः॥ 162 ॥</div><br/>
            <div class="shlok_2'13'" id="Shlok_163">त्रिवलीवां स्त्र्यवनतः चतुर्व्यंगः त्रिशीर्षवान्।<br/> चतुष्कलः चतुर्लेखः चतुष्किष्कुः चतुस्समः॥ 163 ॥</div><br/>
            <div class="shlok_2'13'" id="Shlok_164">चतुर्दश समद्वंद्वः चतुर्दंष्ट्रः चतुर्गतिः।<br/> महोष्ठहनुनासश्च पंचस्निग्धोऽष्टवंशवान्॥ 164 ॥</div><br/>
            <div class="shlok_2'13'" id="Shlok_165">दशपद्मो दशबृहत्त्रिभिर्व्याप्तो द्विशुक्लवान्।<br/> षडुन्नतो नवतनुः त्रिभिर्व्याप्नोति राघवः॥ 165 ॥</div><br/>
            <div class="shlok_2'13'" id="Shlok_166">सत्यधर्मपरः श्रीमान् संग्रहानुग्रहे रतः।<br/> देशकालविभागज्ञः सर्वलोकप्रियं वदः॥ 166 ॥</div><br/>
            <div class="shlok_2'13'" id="Shlok_167">भ्राता च तस्य द्वैमात्रः सौमित्रिरपराजितः।<br/> अनुरागेण रूपेण गुणैश्चैव तथाविथः॥ 167 ॥</div><br/>
            <h2>१४. अङ्गुलीयकप्रदानम्</h2>
            <div class="shlok_2'14'" id="Shlok_168">भूय एव महातेजा हनुमान्मारुतात्मजः।<br/> अब्रवीत्प्रश्रितं वाक्यं सीताप्रत्ययकारणात् ॥ 168 ॥</div><br/>
            <div class="shlok_2'14'" id="Shlok_169">वानरोऽहं महाभागे दूतो रामस्य धीमतः।<br/> रामनामाङ्कितं चेदं पश्य देव्यङ्गुलीयकम्॥ 169 ॥</div><br/>
            <div class="shlok_2'14'" id="Shlok_170">प्रत्ययार्थं तवाऽनीतं तेन दत्तं महात्मना।<br/> समाश्वसिहि भद्रं ते क्षीणदुःखफलाह्यसि॥ 170 ॥</div><br/>
            <div class="shlok_2'14'" id="Shlok_171">गृहीत्वा प्रेक्षमाणा सा भर्तुः करविभूषणम्।<br/> भर्तारमिव सम्प्राप्ता जानकी मुदिताऽभवत्॥ 171 ॥</div><br/>
            <div class="shlok_2'14'" id="Shlok_172">चारु तद्वदनं तस्यास्ताम्रशुक्लायतेक्षणम्।<br/> अशोभत विशालाक्ष्या राहुमुक्त इवोडुराट्॥ 172 ॥</div><br/>
            <div class="shlok_2'14'" id="Shlok_173">ततस्सा ह्रीमती बाला भर्तृसन्देशहर्षिता।<br/> परितुष्टा प्रियं कृत्वा प्रशशंस महाकपिम्॥ 173 ॥</div><br/>
            <div class="shlok_2'14'" id="Shlok_174">विक्रान्तस्त्वं समर्थस्त्वं प्राज्ञस्त्वं वानरोत्तम।<br/> येनेदं राक्षसपदं त्वयैकेन प्रधर्षितम्॥ 174 ॥</div><br/>
            <div class="shlok_2'14'" id="Shlok_175">शतयोजनविस्तीर्णः सागरो मकरालयः।<br/> विक्रमश्लाघनीयेन क्रमता गोष्पदीकृतः॥ 175 ॥</div><br/>
            <div class="shlok_2'14'" id="Shlok_176">न हि त्वां प्राकृतं मन्ये वानरं वानरर्षभ।<br/> यस्य ते नास्ति सन्त्रासो रावणान्नापि सम्भ्रमः॥ 176 ॥</div><br/>
            <div class="shlok_2'14'" id="Shlok_177">अर्हसे च कपिश्रेष्ठ मया समभिभाषितुम्।<br/> यद्यसि प्रेषितस्तेन रामेण विदितात्मना॥ 177 ॥</div><br/>
            <div class="shlok_2'14'" id="Shlok_178">प्रेषयिष्यति दुर्धर्षो रामो न ह्यपरीक्षितम्।<br/> पराक्रममविज्ञाय मत्सकाशं विशेषतः॥ 178 ॥</div><br/>
            <div class="shlok_2'14'" id="Shlok_179">दिष्ट्या च कुशली रामो धर्मात्मा सत्यसङ्गरः।<br/> लक्ष्मणश्च महातेजास्सुमित्रानन्दवर्धनः॥ 179 ॥</div><br/>
            <div class="shlok_2'14'" id="Shlok_180">कच्चिन्न तद्धेमसमानवर्णं तस्याननं पद्मसमानगन्धि।<br/> मया विना शुष्यति शोकदीनं जलक्षये पद्ममिवातपेन॥ 180 ॥</div><br/>
            <div class="shlok_2'14'" id="Shlok_181">धर्मापदेशात् त्यजतः स्वराज्यं मां चाप्यरण्यं नयतः पदातेः।<br/> नासीद् यथा यस्य न भीर्न शोकः कच्चित् स धैर्यं हृदये करोति॥ 181 ॥</div><br/>
            <div class="shlok_2'14'" id="Shlok_182">न चास्य माता न पिता न चान्यः स्नेहाद् विशिष्टोऽस्ति मया समो वा।<br/> तावद्ध्यहं दूत जिजीविषेयं यावत् प्रवृत्तिं शृणुयां प्रियस्य॥ 182 ॥</div><br/>
            <div class="shlok_2'14'" id="Shlok_183">इतीव देवी वचनं महार्थं तं वानरेन्द्रं मधुरार्थमुक्त्वा।<br/> श्रोतुं पुनस्तस्य वचोऽभिरामं रामार्थयुक्तं विरराम रामा॥ 183 ॥</div><br/>
            <h2>१५.</h2>
            <div class="shlok_2'15'" id="Shlok_184">सीताया वचनं श्रुत्वा मारुतिर्भीमविक्रमः।<br/> शिरस्यञ्जलिमादाय वाक्यमुत्तरमब्रवीत्॥ 184 ॥</div><br/>
            <div class="shlok_2'15'" id="Shlok_185">न त्वामिहस्थां जानीते रामः कमललोचनः।<br/> तेन त्वां नानयत्याशु शचीमिव पुरंदरः॥ 185 ॥</div><br/>
            <div class="shlok_2'15'" id="Shlok_186">श्रुत्वैव च वचो मह्यं क्षिप्रमेष्यति राघवः।<br/> चमूं प्रकर्षन् महतीं हर्यृक्षगणसंयुताम्॥ 186 ॥</div><br/>
            <div class="shlok_2'15'" id="Shlok_187">विष्टम्भयित्वा बाणौघैरक्षोभ्यं वरुणालयम्।<br/> करिष्यति पुरीं लङ्कां काकुत्स्थः शान्तराक्षसाम्॥ 187 ॥</div><br/>
            <div class="shlok_2'15'" id="Shlok_188">तत्र यद्यन्तरा मृत्युर्यदि देवा महासुराः।<br/> स्थास्यन्ति पथि रामस्य स तानपि वधिष्यति॥ 188 ॥</div><br/>
            <div class="shlok_2'15'" id="Shlok_189">तवादर्शनजेनार्ये शोकेन परिपूरितः।<br/> न शर्म लभते रामः सिंहार्दित इव द्विपः॥ 189 ॥</div><br/>
            <div class="shlok_2'15'" id="Shlok_190">मलयेन च विन्ध्येन मेरुणा मन्दरेण च।<br/> दर्दुरेण च ते देवि शपे मूलफलेन च ॥ 190 ॥</div><br/>
            <div class="shlok_2'15'" id="Shlok_191">यथा सुनयनं वल्गु बिम्बोष्ठं चारुकुण्डलम्।<br/> मुखं द्रक्ष्यसि रामस्य पूर्णचन्द्रमिवोदितम्॥ 191 ॥</div><br/>
            <div class="shlok_2'15'" id="Shlok_192">क्षिप्रं द्रक्ष्यसि वैदेहि रामं प्रस्रवणे गिरौ।<br/> शतक्रतुमिवासीनं नागपृष्ठस्य मूर्धनि॥ 192 ॥</div><br/>
            <div class="shlok_2'15'" id="Shlok_193">न मांसं राघवो भुङ्‍क्ते न चैव मधु सेवते।<br/> वन्यं सुविहितं नित्यं भक्तमश्नाति पञ्चमम्॥ 193 ॥</div><br/>
            <div class="shlok_2'15'" id="Shlok_194">नैव दंशान् न मशकान् न कीटान् न सरीसृपान्।<br/> राघवोऽपनयेद् गात्रात् त्वद‍्गतेनान्तरात्मना॥ 194 ॥</div><br/>
            <div class="shlok_2'15'" id="Shlok_195">नित्यं ध्यानपरो रामो नित्यं शोकपरायणः।<br/> नान्यच्चिन्तयते किंचित् स तु कामवशं गतः॥ 195 ॥</div><br/>
            <div class="shlok_2'15'" id="Shlok_196">अनिद्रः सततं रामः सुप्तोऽपि च नरोत्तमः।<br/> सीतेति मधुरां वाणीं व्याहरन् प्रतिबुध्यते॥ 196 ॥</div><br/>
            <div class="shlok_2'15'" id="Shlok_197">दृष्ट्वा फलं वा पुष्पं वा यच्चान्यत् स्त्रीमनोहरम्।<br/> बहुशो हा प्रियेत्येवं श्वसंस्त्वामभिभाषते॥ 197 ॥</div><br/>
            <div class="shlok_2'15'" id="Shlok_198">स देवि नित्यं परितप्यमानस्त्वामेव सीतेत्यभिभाषमाणः।<br/> धृतव्रतो राजसुतो महात्मा तवैव लाभाय कृतप्रयत्नः॥ 198 ॥</div><br/>
            <div class="shlok_2'15'" id="Shlok_199">सा रामसंकीर्तनवीतशोका रामस्य शोकेन समानशोका।<br/> शरन्मुखेनाम्बुदशेषचन्द्रा निशेव वैदेहसुता बभूव॥ 199 ॥</div><br/>
            <h2>१६. ब्रह्माकृतरामस्तुतिः</h2>
            <div class="shlok_2'16'" id="Shlok_200">भवान्नारायणो देवः श्रीमांश्चक्रायुधो विभुः ।<br/> एकशृङ्गो वराहस्त्वं भूतभव्यसपत्नजित् ॥ 200 ॥</div><br/>
            <div class="shlok_2'16'" id="Shlok_201">अक्षरं ब्रह्मसत्यं च मध्ये चान्ते च राघव ।<br/> लोकानां त्वं परो धर्मो विष्वक्सेनश्चतुर्भुजः ॥ 201 ॥</div><br/>
            <div class="shlok_2'16'" id="Shlok_202">शार्ङ्गधन्वा हृषीकेशः पुरुषः पुरुषोत्तमः ।<br/> अजितः खड्गधृग्विष्णुः कृष्णश्चैव बृहद्बलः ॥ 202 ॥</div><br/>
            <div class="shlok_2'16'" id="Shlok_203">सेनानीर्ग्रामणीश्च त्वं बुद्धिः सत्त्वं क्षमा दमः।<br/> प्रभवश्चाप्ययश्च त्वमुपेन्द्रो मधुसूदनः ॥ 203 ॥</div><br/>
            <div class="shlok_2'16'" id="Shlok_204">इन्द्रकर्मा महेन्द्रस्त्वं पद्मनाभो रणान्तकृत् ।<br/> शरण्यं शरणं च त्वामाहुर्दिव्या महर्षयः॥ 204 ॥</div><br/>
            <div class="shlok_2'16'" id="Shlok_205">त्वं त्रयाणां हि लोकानामादिकर्ता स्वयंप्रभुः।<br/> सिद्धानामपि साध्यानामाश्रयश्चासि पूर्वजः॥ 205 ॥</div><br/>
            <div class="shlok_2'16'" id="Shlok_206">त्वं यज्ञस्त्वं वषट्कारस्त्वमोङ्कारः परन्तपः।<br/> प्रभवं निधनं वा ते न विदुः को भवानिति॥ 206 ॥</div><br/>
            <div class="shlok_2'16'" id="Shlok_207">दृश्यसे सर्वभूतेषु ब्राह्मणेषु च गोषु च।<br/> दिक्षु सर्वासु गगने पर्वतेषु वनेषु च॥ 207 ॥</div><br/>
            <div class="shlok_2'16'" id="Shlok_208">सहस्रचरणः श्रीमान् शतशीर्षः सहस्रदृक्।<br/> त्वं धारयसि भूतानि वसुधां च सपर्वताम्॥ 208 ॥</div><br/>
            <div class="shlok_2'16'" id="Shlok_209">अन्ते पृथिव्याः सलिले दृश्यसे त्वं महोरगः।<br/> त्रील्लोँकान् धारयन् राम देवगन्धर्वदानवान्॥ 209 ॥</div><br/>
            <div class="shlok_2'16'" id="Shlok_210">अहं ते हृदयं राम जिह्वा देवी सरस्वती देवा।<br/> गात्रेषु रोमाणि निर्मिता ब्रह्मणः प्रभो॥ 210 ॥</div><br/>
            <div class="shlok_2'16'" id="Shlok_211">निमेषस्ते भवेद्रात्रिरुन्मेषस्ते भवेद्दिवा।<br/> संस्कारास्तेऽभवन् वेदाः न तदस्ति त्वया विना॥ 211 ॥</div><br/>
            <div class="shlok_2'16'" id="Shlok_212">जगत् सर्वं शरीरं ते स्थैर्यं ते वसुधातलम्।<br/> अग्निः कोपः प्रसादस्ते सोमः श्रीवत्सलक्षणः॥ 212 ॥</div><br/>
            <div class="shlok_2'16'" id="Shlok_213">त्वया लोकास्त्रयः क्रान्ताः पुराणे विक्रमैस्त्रिभिः।<br/> महेन्द्रश्च कृतो राजा बलिं बद्ध्वा महासुरम्॥ 213 ॥</div><br/>
            <div class="shlok_2'16'" id="Shlok_214">सीता लक्ष्मीर्भवान् विष्णुर्देवः कृष्णः प्रजापतिः।<br/> वधार्थं रावणस्येह प्रविष्टो मानुषीं तनुम्॥ 214 ॥</div><br/>
            <div class="shlok_2'16'" id="Shlok_215">तदिदं नः कृतं कार्यं त्वया धर्मभृतां वर।<br/> निहतो रावणो राम प्रहृष्टो दिवमाक्रम॥ 215 ॥</div><br/>
            <div class="shlok_2'16'" id="Shlok_216">अमोघं बलवीर्यं ते अमोघस्ते पराक्रमः।<br/>  अमोघास्ते भविष्यन्ति भक्तिमन्तश्च ये नराः॥ 216 ॥</div><br/>
            <div class="shlok_2'16'" id="Shlok_217">अमोघं दर्शनं राम न च मोघः स्तवस्तव।<br/> अमोघास्ते भविष्यन्ति भक्तिमन्तश्च ये नराः॥ 217 ॥</div><br/>
            <div class="shlok_2'16'" id="Shlok_218">ये त्वां देवं ध्रुवं भक्ताः पुराणं पुरुषोत्तमम्।<br/> प्राप्नुवन्ति सदा कामानिह लोके परत्र च॥ 218 ॥</div><br/>
            <div class="shlok_2'16'" id="Shlok_219">इममार्षं स्तवं नित्यमितिहासं पुरातनम्।<br/> ये नराः कीर्तयिष्यन्ति नास्ति तेषां पराभवः॥ 219 ॥</div><br/>
            <h2>१७. रामपट्टाभिषेकः</h2>
            <div class="shlok_2'17'" id="Shlok_220">ततः स प्रयतो वृद्धो वशिष्टो ब्रह्मणैः सह।<br/> रामं रत्नमये पीठे सहसीतं न्यवेशयत्॥ 220 ॥</div><br/>
            <div class="shlok_2'17'" id="Shlok_221">वसिष्ठो वामदेवश्च जाबालिरथ काश्यपः।<br/> कात्यायनः सुयज्ञश्च गौतमो विजयस्तथ॥ 221 ॥</div><br/>
            <div class="shlok_2'17'" id="Shlok_222">अभ्यषिञ्चन्नरव्याघ्रं प्रसन्नेन सुगन्धिना।<br/> सलिलेन सहस्राक्षं वसवो वासवं यथा॥ 222 ॥</div><br/>
            <div class="shlok_2'17'" id="Shlok_223">ऋत्विग्भिर्ब्रह्मणैः पूर्वं कन्याभिर्मन्त्रभिस्सतदा।<br/> योधै श्चैवाभ्यषिंचंस्ते संप्रहृष्टाः सनैगमैः॥ 223 ॥</div><br/>
            <div class="shlok_2'17'" id="Shlok_224">सर्वोषधिरसैर्दिव्यैर्देवतैर्नभसि स्थितैः।<br/> चतुर्भिर्लोकपालैश्च सर्वदेवैश्च सङ्गतैः॥ 224 ॥</div><br/>
            <div class="shlok_2'17'" id="Shlok_225">ब्राह्मणाः क्षत्रियाः वैश्याः शुद्रा लोभविवर्जिताः।<br/> स्वकर्मसु प्रवर्तंते तुष्टाः स्वैरेव कर्मभिः॥ 225 ॥</div><br/>
            <div class="shlok_2'17'" id="Shlok_226">धर्मात्मा सत्यसन्धश्च रामो दाशरथिर्यदि।<br/> पौरुषे चाप्रतिद्वन्द्वः शरैणं जहि रावणिम्॥ 226 ॥</div><br/>
            <div class="shlok_2'17'" id="Shlok_227">मा निषाद प्रतिष्टां त्वमगमः शाश्वतीः समाः।<br/> यत्क्रौञ्चमिथुनादेकमवधीः काममोहितम्॥ 227 ॥</div><br/>
            <div class="shlok_2'17'" id="Shlok_228">सकृदेव प्रपन्नाय तवास्मीति च याचते।<br/> अभयं सर्वभूतेभ्यो ददाम्येतद्व्रतं मम॥ 228 ॥</div><br/>
            <div class="shlok_2'17'" id="Shlok_229">रामो रामो राम इति प्रजानां अभवन् कथाः।<br/>  रामभूतं जगदभूत् रामे राज्यं प्रशासति॥ 229 ॥</div><br/>
            <h1>संपूर्णमिदम् श्लोकमाला_२</h1>
            <h3>जय श्रीराम</h3>
        </div>
    </div>
</body>