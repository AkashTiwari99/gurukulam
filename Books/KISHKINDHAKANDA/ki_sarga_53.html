<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title> ki_sarga_53</title>
    <link rel="Textsheet" href="./ki_sarga_53.html">
   
    <link rel="stylesheet" type="text/css" href="/Books/style.css">
</head>
<body>
    <div class="page">
        <strong>
            <div class="section" id="RAM_k04_S053" type="sarga" data-name=" sarga" data-title="किष्किन्धाकाण्डे त्रिपञ्चाशः सर्गः">
            <h1>किष्किन्धाकाण्डे त्रिपञ्चाशः सर्गः</h1>
            <div class="verse" type="shloka" id="RAM_k04_S053_V001">
                <div class="versetext" uvacha="Valmiki">ततस्ते ददृशुर्घोरं सागरं वरुणालयम् ।<br/>अपारमभिगर्जन्तं घोरैरूर्मिभिराकुलम्॥ 4.53.1॥</div>
                <div class="vyakhya" id="RAM_k04_S053_V001_B001">तत इति ।। 4.53.1 ।।</div><br/>
            </div>
            <div class="verse" type="shloka" id="RAM_k04_S053_V002">
                <div class="versetext" uvacha="Valmiki">मयस्य मायाविहितं गिरिदुर्गं विचिन्वताम् ।<br/>तेषां मासो व्यतिक्रान्तो यो राज्ञा समयः कृतः॥ 4.53.2॥</div>
                <div class="vyakhya" id="RAM_k04_S053_V002_B001">गिरिदुर्गम् ऋक्षबिलाख्यम् । समयः कालावधिः ।। 4.53.2 ।।</div><br/>
            </div> 
            <div class="verse" type="shloka" id="RAM_k04_S053_V003">
                <div class="versetext" uvacha="Valmiki">विन्ध्यस्य तु गिरेः पादे सम्प्रपुष्पितपादपे ।<br/>उपविश्य महात्मानश्चिन्तामापेदिरे तदा॥ 4.53.3॥</div>
                <div class="vyakhya" id="RAM_k04_S053_V003_B001">तदा शिशिरारम्भसमये ।। 4.53.3 ।।</div><br/>
            </div>
            <div class="verse" type="shloka" id="RAM_k04_S053_V004">
                <div class="versetext" uvacha="Valmiki">ततः पुष्पातिभाराग्राँल्लताशतसमावृतान् ।<br/>द्रुमान् वासन्तिकान् दृष्ट्वा बभूवुर्भयशङ्किताः॥ 4.53.4॥</div>
                <div class="vyakhya" id="RAM_k04_S053_V004_B001">पुष्पातिभारयुक्तान्यग्राणि येषाम् । वासन्तिकान्वसन्तकाले फलवत आम्रादीन् ।। 4.53.4 ।।</div><br/>
            </div>
            <div class="verse" type="shloka" id="RAM_k04_S053_V005">
                <div class="versetext" uvacha="Valmiki">ते वसन्तमनुप्राप्तं प्रतिवेद्य परस्परम् ।<br/>नष्टसंदेशकालार्था निपेतुर्धरणीतले॥ 4.53.5॥</div>
                <div class="vyakhya" id="RAM_k04_S053_V005_B001">भयकृतशङ्कां विवृणोति-- ते इति । वसन्तमनुप्राप्तं प्रकृतशिशिरकालस्योत्तरकालमासन्नतया प्राप्तप्रायम् । नष्टः सन्देशकाले राजसन्दिष्टमासरूपे कालेऽनुष्ठेयोऽर्थो येषां ते ।। 4.53.5 ।।</div><br/>
            </div>
            <div class="verse" type="shloka" id="RAM_k04_S053_V006">
                <div class="versetext" uvacha="Valmiki">ततस्तान् कपिवृद्धांश्च शिष्टांश्चैव वनौकसः ।<br/>वाचा मधुरयाऽऽभाष्य यथावदनुमान्य च॥ 4.53.6॥</div>
                <div class="vyakhya" id="RAM_k04_S053_V006_B001">तान्भयेन भूतले पिततान् शिष्टान्वृद्धेभ्योऽन्यान् अनुमान्य संपूज्य ।। 4.53.6 ।।</div><br/>
            </div>
            <div class="verse" type="shloka" id="RAM_k04_S053_V007">
                <div class="versetext" uvacha="Valmiki">स तु सिंहवृषस्कन्धः पीनायतभुजः कपिः ।<br/>युवराजो महाप्राज्ञ अङ्गदो वाक्यमब्रवीत्॥ 4.53.7॥</div>
                <div class="vyakhya" id="RAM_k04_S053_V007_B001">प्राज्ञ अङ्गद इत्यार्षम् ।। 4.53.7 ।।</div><br/>
            </div>
            <div class="verse" type="shloka" id="RAM_k04_S053_V008">
                <div class="versetext" uvacha="Valmiki">शासनात् कपिराजस्य वयं सर्वे विनिर्गताः ।<br/>मासः पूर्णो बिलस्थानां हरयः किं न बुध्यत॥ 4.53.8॥</div>
                <div class="vyakhya" id="RAM_k04_S053_V008_B001">शासनव्यतिक्रमं दर्शयति-- मास इति । अन्वेषणावधित्वेन दत्त इत्यर्थः । किं न बुद्ध्यत नाबुद्ध्यत कालात्ययमिति शेषः ।। 4.53.8 ।।</div><br/>
            </div>
            <div class="verse" type="shloka" id="RAM_k04_S053_V009">
                <div class="versetext" uvacha="Valmiki">वयमाश्वयुजे मासि कालसंख्याव्यवस्थिताः ।<br/>प्रस्थिताः सोऽपि चातीतः किमतः कार्यमुत्तरम्॥ 4.53.9॥</div>
                <div class="vyakhya" id="RAM_k04_S053_V009_B001">कालात्ययमेवाह-- वयमिति । आश्वयुजे अतीतप्राये इति शेषः । <span class="quote">कार्तिके समनुप्राप्ते त्वं रावणवधे यत</span> इत्युक्तेः । ततः पञ्चदशरात्रकालसङ्ख्यया प्रवर्तितदूतैर्व्यवस्थिता मिलिताः । एवं चामान्तमानेनाश्विनस्योत्तरे दीपोत्सवामायुते पक्षे सर्वसेनागमनं किष्किन्धायाम् । रामस्य क्रोधस्तु तत्रैव पक्षे कार्तिकसंनिधावां तदुद्यमाभावकृतः । ततः कार्तिकेऽवधिरन्वेषणस्य । ततो-- मार्गशुक्ल इदं वचनम् । प्रायस्तद्वर्षे पौषः क्षयमासः । <span class="quote">कार्तिकादित्रये नान्यतः</span> इत्युक्तेः अतो मार्गशुक्ल एव आम्नादीनां पुष्पोद्गमः उत्पाततो वा । तादृशरीत्या पुष्पोद्गमं दृष्ट्वाऽपि वसन्तासन्नतानुमानेन भयोपपत्तिः । कतकादयस्तु-- अन्वेषणेऽवधित्वेन दत्तः पौषो मासः । <span class="quote">आश्वयुजे</span> इत्यस्य तत्प्रत्यासन्नकार्तिकान्ते इत्यर्थः । कालसङ्ख्येति कार्तिकोत्तरं पञ्चदशरात्रसङ्क्याकालेनावधिना वानरानयनाय दूतप्रेषणम् । ततः पूर्णिमान्तमानेन मार्गशुक्लेन सर्ववानरागमनम् । ततः पौषाद्यदिने दिक्ष्वन्वेषणाय वानरप्रस्थानम् । तत्र पौषे माघकृष्णीयकिञ्चिद्दिनसहितेऽतीते इदं वाक्यमित्याहुः । तेषां सीतानयनोत्तरं सीतां प्रति द्वादश मासा रावणावधिरिति स्पष्टमेव, पम्पायां चैत्रे आगमनमित्यस्योक्तत्वात् । ततः पूर्वं फाल्गुने सीतापहार इति च स्पष्टमेव । एवं च माघकृष्णे तच्छुक्लादौ वा हनूमतः सीतासमीपगमने हनूमन्तं प्रति <span class="quote">वर्तते दशमो मासो द्वौ तु शेषौ प्लवङ्गम</span> इति सीतोक्तिविरोधः । किं च हनूमतो लङ्काप्रवेशदिने प्रदोषसमय एव पूर्णकल्पचन्द्रोदयवर्णनं च विरोध इत्याहुः ।। 4.53.9 ।।</div><br/>
            </div>
            <div class="verse" type="shloka" id="RAM_k04_S053_V010">
                <div class="versetext" uvacha="Valmiki">भवन्तः प्रत्ययं प्राप्ता नीतिमार्गविशारदाः ।<br/>हितेष्वभिरता भर्तुर्निसृष्टाः सर्वकर्मसु॥ 4.53.10॥</div>
                <div class="vyakhya" id="RAM_k04_S053_V010_B001">उक्तमेव विस्तरेणाह भवन्त इति । प्रत्ययमन्वेषणार्थराजनियोगं प्राप्ता ज्ञातवन्तो भवन्तो मां पुरस्कृत्य निर्याता इत्यन्वयः ।। 4.53.10,11 ।।</div><br/>
            </div>
            <div class="verse" type="shloka" id="RAM_k04_S053_V011">
                <div class="versetext" uvacha="Valmiki">कर्मस्वप्रतिमाः सर्वे दिक्षु विश्रुतपौरुषाः ।<br/>मां पुरस्कृत्य निर्याताः पिङ्गाक्षप्रतिचोदिताः॥ 4.53.11॥</div>
                <div class="vyakhya" id="RAM_k04_S053_V011_B001">उक्तमेव विस्तरेणाह भवन्त इति । प्रत्ययमन्वेषणार्थराजनियोगं प्राप्ता ज्ञातवन्तो भवन्तो मां पुरस्कृत्य निर्याता इत्यन्वयः ।। 4.53.10,11 ।।</div><br/>
            </div>
            <div class="verse" type="shloka" id="RAM_k04_S053_V012">
                <div class="versetext" uvacha="Valmiki">इदानीमकृतार्थानां मर्तव्यं नात्र संशयः ।<br/>हरिराजस्य संदेशमकृत्वा कः सुखी भवेत्॥ 4.53.12॥</div>
                <div class="vyakhya" id="RAM_k04_S053_V012_B001">तस्य कालस्य च बिले गतत्वादिदानीमकृतार्थानामस्माकं मर्तव्यं मरणमेवानुष्ठेयम् । कुतस्तत्राह हरिराजस्येति ।। 4.53.12 ।।</div><br/>
            </div>
            <div class="verse" type="shloka" id="RAM_k04_S053_V013">
                <div class="versetext" uvacha="Valmiki">अस्मिन्नतीते काले तु सुग्रीवेण कृते स्वयम् ।<br/>प्रायोपवेशनं युक्तं सर्वेषां च वनौकसाम्॥ 4.53.13॥</div>
                <div class="vyakhya" id="RAM_k04_S053_V013_B001">प्रायोपवेशनं युक्तम् प्राणत्यागायेति शेषः ।। 4.53.13 ।।</div><br/>
            </div>
            <div class="verse" type="shloka" id="RAM_k04_S053_V014">
                <div class="versetext" uvacha="Valmiki">तीक्ष्णः प्रकृत्या सुग्रीवः स्वामिभावे व्यवस्थितः ।<br/>न क्षमिष्यति नः सर्वानपराधकृतो गतान्॥ 4.53.14॥</div>
                <div class="vyakhya" id="RAM_k04_S053_V014_B001">स्वामिभावे निग्रहानुग्रहकृद्राजभावे व्यवस्थितोऽपराधः कालातिक्रमरूपः गतान्स्वसमीपं प्राप्तान् ।। 4.53.14 ।।</div><br/>
            </div>
            <div class="verse" type="shloka" id="RAM_k04_S053_V015">
                <div class="versetext" uvacha="Valmiki">अप्रवृत्तौ च सीतायाः पापमेव करिष्यति ।<br/>तस्मात् क्षममिहाद्यैव गन्तुं प्रायोपवेशनम्॥ 4.53.15॥</div>
                <div class="vyakhya" id="RAM_k04_S053_V015_B001">अप्रवृत्तौ प्रवृत्तिप्रतिपादनाभावे । पापं वधरूपम् ।। 4.53.15 ।।</div><br/>
            </div>
            <div class="verse" type="shloka" id="RAM_k04_S053_V016">
                <div class="versetext" uvacha="Valmiki">त्यक्त्वा पुत्रांश्च दारांश्च धनानि च गृहाणि च ।<br/>ध्रुवं नो हिंसते राजा सर्वान् प्रतिगतानितः॥ 4.53.16॥</div>
                <div class="vyakhya" id="RAM_k04_S053_V016_B001">पुत्रादि त्यक्त्या प्रायोपवेशनं गन्तुं कर्तुं क्षमं युक्तमित्यन्वयः । तत्र हेतुः-- ध्रुवमिति ।। 4.53.16 ।।</div><br/>
            </div>
            <div class="verse" type="shloka" id="RAM_k04_S053_V017">
                <div class="versetext" uvacha="Valmiki">वधेनाप्रतिरूपेण श्रेयान् मृत्युरिहैव नः ।<br/>न चाहं यौवराज्येन सुग्रीवेणाभिषेचितः॥ 4.53.17॥</div>
                <div class="vyakhya" id="RAM_k04_S053_V017_B001">अप्रितिरूपेणापराधमूलत्वेनास्य वधस्याप्रतिरूपत्वम् । ननु युवराजत्वेनाभिषिच्य कथमसौ त्वां हनिष्यतीत्यत आह न चाहमिति ।। 4.53.17 ।।</div><br/>
            </div>
            <div class="verse" type="shloka" id="RAM_k04_S053_V018">
                <div class="versetext" uvacha="Valmiki">नरेन्द्रेणाभिषिक्तोऽस्मि रामेणाक्लिष्टकर्मणा ।<br/>स पूर्वं बद्धवैरो मां राजा दृष्ट्वा व्यतिक्रमम्॥ 4.53.18॥</div>
                <div class="vyakhya" id="RAM_k04_S053_V018_B001">पूर्वं मां प्रति बद्धवैरः स राजा सुग्रीवो व्यतिक्रममाज्ञालङ्घनं दृष्ट्वा घातयिष्यत्येव ।। 4.53.18 ।।</div><br/>
            </div>
            <div class="verse" type="shloka" id="RAM_k04_S053_V019">
                <div class="versetext" uvacha="Valmiki">घातयिष्यति दण्डेन तीक्ष्णेन कृतनिश्चयः ।<br/>किं मे सुहृद्भिर्व्यसनं पश्यद्भिर्जीवितान्तरे ।<br/>इहैव प्रायमासिष्ये पुण्ये सागररोधसि॥ 4.53.19॥</div>
                <div class="vyakhya" id="RAM_k04_S053_V019_B001">जीवितान्तरे राजाज्ञया जीवितनाशावधौ काले प्राप्ते मम व्यसनं पश्यद्भिरपि सुहृद्भिः किं कार्यमिति किं साध्यमित्यर्थकं शेषः । यदेवमतः-- इहैवेति ।। 4.53.19,20 ।।</div><br/>
            </div>
            <div class="verse" type="shloka" id="RAM_k04_S053_V020">
                <div class="versetext" uvacha="Valmiki">एतच्छ्रुत्वा कुमारेण युवराजेन भाषितम् ।<br/>सर्वे ते वानरश्रेष्ठाः करुणं वाक्यमब्रुवन्॥ 4.53.20॥</div>
                <div class="vyakhya" id="RAM_k04_S053_V020_B001">जीवितान्तरे राजाज्ञया जीवितनाशावधौ काले प्राप्ते मम व्यसनं पश्यद्भिरपि सुहृद्भिः किं कार्यमिति किं साध्यमित्यर्थकं शेषः । यदेवमतः-- इहैवेति ।। 4.53.19,20 ।।</div><br/>
            </div> 
            <div class="verse" type="shloka" id="RAM_k04_S053_V021">
                <div class="versetext" uvacha="Valmiki">तीक्ष्णः प्रकृत्या सुग्रीवः प्रियारक्तश्च राघवः ।<br/>समीक्ष्याकृतकार्यांस्तु तस्मिंश्च समये गते॥ 4.53.21॥</div>
                <div class="vyakhya" id="RAM_k04_S053_V021_B001">प्रियायां रक्तोऽनुरक्तः । तस्मिन्समयेऽन्वेषणावधिकाले ।। 4.53.21,22 ।।</div><br/>
            </div>
            <div class="verse" type="shloka" id="RAM_k04_S053_V022">
                <div class="versetext" uvacha="Valmiki">अदृष्टायां च वैदेह्यां दृष्ट्वा चैव समागतान् ।<br/>राघवप्रियकामाय घातयिष्यत्यसंशयम्॥ 4.53.22॥</div>
                <div class="vyakhya" id="RAM_k04_S053_V022_B001">प्रियायां रक्तोऽनुरक्तः । तस्मिन्समयेऽन्वेषणावधिकाले ।। 4.53.21,22 ।।</div><br/>
            </div>
            <div class="verse" type="shloka" id="RAM_k04_S053_V023">
                <div class="versetext" uvacha="Valmiki">न क्षमं चापराद्धानां गमनं स्वामिपार्श्वतः ।<br/>प्रधानभूताश्च वयं सुग्रीवस्य समागताः॥ 4.53.23॥</div>
                <div class="vyakhya" id="RAM_k04_S053_V023_B001">अपराद्धानां कृतापराधानाम् । स्वामिपार्श्वतः स्वामिपार्श्वे सुग्रीवस्य प्रधानभूताः सेवका वयमिह समागताः ।। 4.53.23 ।।</div><br/>
            </div>
            <div class="verse" type="shloka" id="RAM_k04_S053_V024">
                <div class="versetext" uvacha="Valmiki">इहैव सीतामन्वीक्ष्य प्रवृत्तिमुपलभ्य वा ।<br/>नो चेद् गच्छाम तं वीरं गमिष्यामो यमक्षयम्॥ 4.53.24॥</div>
                <div class="vyakhya" id="RAM_k04_S053_V024_B001">उपलभ्य वा गच्छाम । नो चेदिहैव स्थित्वा यमगृहं गमिष्यामः ।। 4.53.24 ।।</div><br/>
            </div>
            <div class="verse" type="shloka" id="RAM_k04_S053_V025">
                <div class="versetext" uvacha="Valmiki">प्लवङ्गमानां तु भयार्दितानां श्रुत्वा वचस्तार इदं बभाषे ।<br/>अलं विषादेन बिलं प्रविश्य वसाम सर्वे यदि रोचते वः॥ 4.53.25॥</div>
                <div class="vyakhya" id="RAM_k04_S053_V025_B001">बिलं स्वयंप्रभाया बिलम् ।। 4.53.25 ।।</div><br/>
            </div>
            <div class="verse" type="shloka" id="RAM_k04_S053_V026">
                <div class="versetext" uvacha="Valmiki">इदं हि मायाविहितं सुदुर्गमं प्रभूतपुष्पोदकभोज्यपेयम् ।<br/>इहास्ति नो नैव भयं पुरंदरान्न राघवाद् वानरराजतोऽपि वा॥ 4.53.26॥</div>
                <div class="vyakhya" id="RAM_k04_S053_V026_B001">कथमत्र प्राणत्राणमत आह-- इदं हीति । नो इति लोकोक्तौ ।। 4.53.26 ।।</div><br/>
            </div>
            <div class="verse" type="shloka" id="RAM_k04_S053_V027">
                <div class="versetext" uvacha="Valmiki">श्रुत्वाङ्गदस्यापि वचोऽनुकूल- मूचुश्च सर्वे हरयः प्रतीताः ।<br/>यथा न हन्येम तथा विधान मसक्तमद्यैव विधीयतां नः॥ 4.53.27॥</div>
                <div class="vyakhya" id="RAM_k04_S053_V027_B001">अङ्गदस्यापि अपिना तारस्य । असक्तमविलम्बम् ।। 4.53.27 ।।</div><br/>
            </div>
            <div class="authorline">इत्यार्षे श्रीमद्रामायणे वल्मीकीय आदिकाव्ये किष्किन्धाकाण्डे त्रिपञ्चाशः सर्गः ॥ 53 ॥</div>
        </strong>
    </div>
</body>
</html>