<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>sarga_9</title>
    <link rel="Textsheet" href="/sarga_9.html">
	<link rel="stylesheet" type="text/css" href="/Books/style.css">
</head>
<body>
	<div class="page">
		<strong>
			<div class="section" id="RAM_k01_S009" type="sarga" data-name=" sarga" data-title="बालकाण्डे  नवमः सर्गः"></div><br/>
			<h1>बालकाण्डे नवमः सर्गः</h1>
			<div class="verse" type="shloka" id="RAM_k01_S009_V001">
				<div class="versetext" uvacha="SUMANTRA">एतच्छुत्वा रहः सुतो राजानमिदमब्रवीत् ।<br/> श्रूयतां तत्पुरावृत्तं पुराणे च मया श्रुतम् ॥ 1.9.1॥</div>
				<div class="vyakhya" id="RAM_k01_S009_V001_B001">एतदिति हयमेधं सुतार्थं करिष्यामीति राजवाक्यम् । सूतः सुमन्त्रः । स हि राज्ञ उभयधर्मा सूतो मन्त्री च । पुरावृत्तमितिहासः । य इतिहासः पुराणे च । चेन ऋषिकथ्यमानकथासंग्रहः । मया श्रुतः स श्रूयताम् ॥ 1.9.1॥</div><br/>
			</div>
			<div class="verse" type="shloka" id="RAM_k01_S009_V002">
				<div class="versetext" uvacha="SUMANTRA">ऋत्विग्भिरुपदिष्टोऽयं परावृत्तो मया श्रुतः ।<br/> सनत्कुमारो भगवान्पूर्वं कथितवान्कथाम् ॥ 1.9.2॥ </div>
				<div class="vyakhya" id="RAM_k01_S009_V002_B001">ऋत्विगिति । ऋत्विग्भिरयमश्वमेधरूपः पुत्रोपाय उपदिष्टः । मया त्वितिहासविषयः किंचिद्विशेषविशिष्टः श्रुत इत्यर्थः । तमाह- सनदित्यादिना । कथां सर्वज्ञत्वाद्भविष्यद्विषयाम् ॥ 1.9.2॥</div><br/>
			</div>
			<div class="verse" type="shloka" id="RAM_k01_S009_V003">
						<div class="versetext" uvacha="SUMANTRA">ऋषीणां संनिधौ राजंस्तव पुत्रागमं प्रति ।<br/> काश्यपस्य च पुत्रोऽस्ति विभाण्डक इति श्रुतः ॥ 1.9.3॥ </div>
						<div class="vyakhya" id="RAM_k01_S009_V003_B001">ऋत्विगिति । ऋत्विग्भिरयमश्वमेधरूपः पुत्रोपाय उपदिष्टः । मया त्वितिहासविषयः किंचिद्विशेषविशिष्टः श्रुत इत्यर्थः । तमाह- सनदित्यादिना । कथां सर्वज्ञत्वाद्भविष्यद्विषयाम् ॥ 1.9.2॥</div><br/>
					</div>
					<div class="verse" type="shloka" id="RAM_k01_S009_V004">
						<div class="versetext" uvacha="SUMANTRA">ऋष्यश्रृङ्ग इति ख्यातस्तस्य पुत्रो भविष्यति ।<br/> स वने नित्यसंवृद्धो मुनिर्वनचरः सदा ॥ 1.9.4॥ </div>
						<div class="vyakhya" id="RAM_k01_S009_V004_B001">ख्यातो भविष्यतीति ऋष्यशृङ्ग इति ख्यास्यमानः ।<span class="quote"> "धातुसंबन्धे" </span>इति साधुत्वम् । नित्यसंवृद्धः । पित्रा वने नित्यं वर्धित इत्यर्थः । सर्वथा पौरादिव्यवहारानामिज्ञत्वं नित्यपदेन सूचितम् । अत एव पितुर्न कापि त्वया गन्तव्यमित्याज्ञानुवर्तनाद्वनचरत्वम् ॥ 1.9.4॥</div><br/>
					</div>
					<div class="verse" type="shloka" id="RAM_k01_S009_V005">
						<div class="versetext" uvacha="SUMANTRA">नान्यं जानाति विप्रेन्द्रो नित्यं पित्रनुवर्तनात् ।<br/> द्वैविध्यं ब्रह्मचर्यस्य भविष्यति महात्मनः ॥ 1.9.5॥ </div>
						<div class="vyakhya" id="RAM_k01_S009_V005_B001">नान्यमिति । जानातीति भविष्यति वर्तमानसामीप्यात् । पित्रनुवर्तनात्पित्रा सहवासात् ब्रह्मचर्यस्य द्वैविध्यम् । मेखलाजिनादिधारणरूपं मुख्यं ब्रह्मचर्यम्, दारेषु ऋतुगमनरूपं परं गौणम् । तत्प्रकारद्वयमप्यस्य भविष्यति । द्विविधशब्दाद्बहुव्रीहेः ष्यञ् ॥ 1.9.5॥ ॥</div><br/>
					</div>
					<div class="verse" type="shloka" id="RAM_k01_S009_V006">
						<div class="versetext" uvacha="SUMANTRA"> लोकेषु प्रथितं राजन्विप्रैश्च कथितं सदा ।<br/> तस्यैवं वर्तमानस्य कालः समभिवर्तत ॥ 1.9.6॥</div>
						<div class="vyakhya" id="RAM_k01_S009_V006_B001">लोकेष्वित्यर्ध पूर्वान्वयि । एवं पित्रग्न्यादिसेवया । समभिवर्ततेति भविष्यति लङ्, अड- भावश्चार्षः ॥ 1.9.6॥</div><br/>
					</div>
					<div class="verse" type="shloka" id="RAM_k01_S009_V007">
						<div class="versetext" uvacha="SUMANTRA">अग्नि शुश्रूषमाणस्य पितरं च यशस्विनम् ।<br/> एतस्मिन्नेव काले तु रोमपादः प्रतापवान् ॥ 1.9.7॥ </div>
						<div class="vyakhya" id="RAM_k01_S009_V007_B001">लोकेष्वित्यर्ध पूर्वान्वयि । एवं पित्रग्न्यादिसेवया । समभिवर्ततेति भविष्यति लङ्, अड- भावश्चार्षः ॥ 1.9.7॥</div><br/>
					</div>
					<div class="verse" type="shloka" id="RAM_k01_S009_V008">
						<div class="versetext" uvacha="SUMANTRA">अङ्गेषु प्रथितो राजा भविष्यति महाबलः ।<br/> तस्य व्यतिक्रमाद्राज्ञो भविष्यति सुदारुणा ॥ 1.9.8॥ </div>
						<div class="vyakhya" id="RAM_k01_S009_V008_B001">व्यतिक्रमाद्राजोचितधर्मविलोपनात् । दारुणत्वं बहुकालव्यापित्वात् ॥ 1.9.8॥</div><br/>
					</div>
					<div class="verse" type="shloka" id="RAM_k01_S009_V009">
						<div class="versetext" uvacha="SUMANTRA">अनावृष्टिः सुघोरा वै सर्वलोकभयावहा।<br/> अनावृष्ट्यां तु वृत्तायां राजा दुःखसमन्वितः ॥ 1.9.9॥</div>
						<div class="vyakhya" id="RAM_k01_S009_V009_B001">घोरत्वं सर्वराष्ट्रव्यापनात् । वृत्तायां जातायाम् ॥ 1.9.9॥</div><br/>
					</div>
					<div class="verse" type="shloka" id="RAM_k01_S009_V010">
						<div class="versetext" uvacha="SUMANTRA">ब्राह्मणाञ्छ्रूतसंवृद्धान्समानीय प्रवक्ष्यति ।<br/> भवन्तः श्रुतकर्माणो लोक चारित्रवेदिनः ॥ 1.9.10॥ </div>
						<div class="vyakhya" id="RAM_k01_S009_V010_B001">श्रुतेन वेदाध्ययनेन संवृद्धान् । श्रुतकर्माणोऽनावृष्टिकरश्रुतमत्कर्माणः । यतो भवन्तो लोकव्यवहारज्ञाः ॥ 1.9.10॥</div><br/>
					</div>
					<div class="verse" type="shloka" id="RAM_k01_S009_V011">
						<div class="versetext" uvacha="SUMANTRA">समादिशन्तु नियमं प्रायश्चित्तं यथा भवेत् ।<br/> इत्युक्तास्ते ततो राज्ञा सर्वे ब्राह्मणसत्तमाः ॥ 1.9.11॥ </div>
						<div class="vyakhya" id="RAM_k01_S009_V011_B001">समेति । तस्य मत्पापस्य प्रायश्चित्तं यथा भवति तथा नियममनुष्ठेयांशं समादिशन्त्वित्यन्वयः । उक्ताः पृष्टाः ॥ 1.9.11॥</div><br/>
					</div>
					<div class="verse" type="shloka" id="RAM_k01_S009_V012">
						<div class="versetext" uvacha="SUMANTRA">वक्ष्यन्ति ते महीपालं ब्राह्मणा वेदपारगाः।<br/> विभाण्डकसुतं राजन्सर्वोपायैरिहानय ॥ 1.9.12॥</div>
						<div class="vyakhya" id="RAM_k01_S009_V012_B001">ते च शुद्धब्रह्मचारिणे कन्यादानं प्रायश्चित्तमूचुरित्याह वक्ष्यन्तीति ॥ 1.9.12॥</div><br/>
					</div>
					<div class="verse" type="shloka" id="RAM_k01_S009_V013">
						<div class="versetext" uvacha="SUMANTRA">आनाय्य तु महीपाल ऋष्यश्रृङ्ग सुसत्कृतम् ।<br/> विभाण्डकसुतं राजन्ब्राह्मणं वेदपारगम् ॥ 1.9.13॥</div>
						<div class="vyakhya" id="RAM_k01_S009_V013_B001"><span class="quote">"अनाय्य तु"</span> इति पाठः । महीपाल ऋष्येति प्रकृतिभावः ॥ 1.9.13॥</div><br/>
					</div>
					<div class="verse" type="shloka" id="RAM_k01_S009_V014">
						<div class="versetext" uvacha="SUMANTRA">प्रयच्छ कन्यां शान्तां वै विधिना सुसमाहितः ।<br/> तेषां तु वचनं श्रुत्वा राजा चिन्तां प्रपत्स्यते ।<br/> केनोपायेन वै शक्यमिहानेतुं स वीर्यवान्॥ 1.9.14॥ </div>
						<div class="vyakhya" id="RAM_k01_S009_V014_B001">राज्ञश्चिन्ताममिनयति- केनेति । वीर्यं जितेन्द्रियत्वं विद्यावृत्ततपोवीर्यं च ॥ 1.9.14॥</div><br/>
					</div>
					<div class="verse" type="shloka" id="RAM_k01_S009_V015">
						<div class="versetext" uvacha="SUMANTRA">ततो राजा विनिश्चित्य सह मन्त्रिभिरात्मवान्।<br/> पुरोहितममात्यांश्च प्रेषयिष्यति सत्कृतान् ॥ 1.9.15॥</div>
						<div class="vyakhya" id="RAM_k01_S009_V015_B001">राज्ञश्चिन्ताममिनयति- केनेति । वीर्यं जितेन्द्रियत्वं विद्यावृत्ततपोवीर्यं च ॥ 1.9.15॥</div><br/>
					</div>
					<div class="verse" type="shloka" id="RAM_k01_S009_V016">
						<div class="versetext" uvacha="SUMANTRA">ते तु राज्ञो वचः श्रुत्वा व्यथिता वनताननाः ।<br/> न गच्छेम ऋषेर्भीता अनुनेष्यन्ति तं नृपम् ॥ 1.9.16॥</div>
						<div class="vyakhya" id="RAM_k01_S009_V016_B001">ते त्विति । व्यथिता अशक्यार्थनियोगतः खिन्नाः । वनतानना नम्रमुखाः । अवस्यादेर्लोपः । ऋषेर्विभाण्डकाद्भीता न गच्छेमेत्युक्त्वाऽशक्यार्थत्वादेतन्नियोगाकरणं क्षन्तव्यमित्यनुनेष्यम्ति ॥ 1.9.16॥</div><br/>
					</div>
					<div class="verse" type="shloka" id="RAM_k01_S009_V017">
						<div class="versetext" uvacha="SUMANTRA">वक्ष्यन्ति चिन्तयित्वा ते तस्योपायांश्च तान्क्षमान् ।<br/> आनेष्यामो वयं विप्रं न च दोषो भविष्यति॥ 1.9.17॥</div>
						<div class="vyakhya" id="RAM_k01_S009_V017_B001">एवमनुनीयाथ क्षमानुचितान्गणिकाप्रेषणादिरूपानुपायान्विचार्य राजानं वक्ष्यन्ति । यद्यस्मदुक्तं श्रोष्यसि तदा तमानेष्यामः । दोषोऽस्माकं शापादिरूपस्तस्य तपोवैकल्यादि- रूपो वा सर्वथा न भविष्यति ॥ 1.9.17॥</div><br/>
					</div>
					<div class="verse" type="shloka" id="RAM_k01_S009_V018">
						<div class="versetext" uvacha="SUMANTRA">एवमङ्गाधिपेनैव गणिकाभिर्ऋषेः सुतः ।<br/> आनीतोऽवर्षयद्देवः शान्ता चास्मै प्रदीयते ॥ 1.9.18॥</div>
						<div class="vyakhya" id="RAM_k01_S009_V018_B001">एवममात्यपुरोहित- वचनाद्गणिकाभिस्तद्वारा ऋषिसुत आनीतः । देव इन्द्रः पर्जन्यमवर्षयत्तदेशे । शान्ता चास्मै प्रदीयते प्रदत्ता। वर्तमानसामीप्ये लट् । यद्यपि सनत्कुमारोत्क्त्यनुवादेन भविष्यनिर्देश उचितः । तथापि राज्ञः संतोषाधिक्याय स्वप्रोच्यमानकाले वृत्तमेव तदिति बोधयितुं भूतनिर्देशः ॥ 1.9.18॥</div><br/>
					</div>
					<div class="verse" type="shloka" id="RAM_k01_S009_V019">
						<div class="versetext" uvacha="SUMANTRA">ऋष्यश्रृङ्गस्तु जामाता पुत्रांस्तव विधास्यति ।<br/> सनत्कुमारकथितमेतावद्व्याहृतं मया ॥ 1.9.19॥</div>
						<div class="vyakhya" id="RAM_k01_S009_V019_B001">ऋष्यशृङ्गेति । अङ्गराजमित्रत्वस्य राज्ञि वक्ष्यमाणत्वेन मित्रजामाता स्वस्यापि जामातैवेत्यतो जामातेत्युक्तिः । बीजान्तरमप्यत्रे वक्ष्यत एतदुक्तेः । एवं सनत्कुमारकथितं पुत्रोत्पत्त्युपायरूपं वस्तु मया तुभ्यं व्याहृतम् । अग्रे देवः प्रमाणमिति शेषः ॥ 1.9.19॥ </div><br/>
					</div>
					<div class="verse" type="shloka" id="RAM_k01_S009_V020">
						<div class="versetext" uvacha="DASHARATHA">अथ दृष्टो दशरथः सुमन्त्रं प्रत्यभाषत ।<br/> यथर्ष्यश्रङ्गस्त्वानीतो येनोपायेन सोच्यताम् ॥ 1.9.20॥</div>
						<div class="vyakhya" id="RAM_k01_S009_V020_B001">अथेति । हृष्टो नियतपुत्रप्राप्त्युपायलाभात्तस्य संनिहितत्वश्रवणाश्च तुष्टः । ये तु पूर्वोत्तरश्लोक आनयनादि सर्व भविष्यत्त्वेनैव व्याचक्षते तेषां कथमानीत इति राजप्रश्नानुपपत्तिरित्याहुः । सोच्यताम् । स उच्यतामित्यर्थः । संधिरार्षः । यद्वा सा तद्विषया कथोच्यतामित्यर्थः॥ 1.9.20॥</div><br/>
					</div>
					<div class="authorline"> इत्यार्षे श्रीमद्रामायणे वल्मीकीय आदिकाव्ये बालकाण्डे  नवमः सर्गः ॥ 9 ॥</div><br/>
                </strong>
        </div>
    </body>
    </html>