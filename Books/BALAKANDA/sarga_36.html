<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title> sarga_36 </title>
    <link rel="Textsheet" href="/sarga_36.html">
    <link rel="stylesheet" type="text/css" href="/Books/style.css">
</head>
<body>
    <div class="page">
        <strong>
            <div class="section" id="RAM_k01_S036" type="sarga" data-name=" sarga" data-title="बालकाण्डे षट्त्रिंशः सर्गः "></div><br/>
            <h1>बालकाण्डे षट्त्रिंशः सर्गः  </h1>
            <div class="verse" type="shloka" id="RAM_k01_S036_V001">
                <div class="versetext" uvacha="Valmiki">उक्तवाक्ये सुनौ तस्मिन्नुभौ राघवलक्ष्मणौ ।<br/> प्रतिनन्द्य कथां वीरावूचतुर्मुनिपुंगवम् ॥ 1.36.1॥</div>
                <div class="vyakhya" id="RAM_k01_S036_V001_B001">उक्तवाक्ये इति । उपरते इत्यर्थः ॥ 1.36.1 ॥</div><br/>
            </div>
            <div class="verse" type="shloka" id="RAM_k01_S036_V002">
                <div class="versetext" uvacha="Valmiki">धर्मयुक्तमिदं ब्रह्मन्कथितं परमं खया ।<br/> दुहितुः शैलराजस्य ज्येष्ठाया वक्तुमर्हसि ।<br/>विस्तरं विस्तरज्ञोऽसि दिव्यमानुपसंभवम् ॥ 1.36.2॥</div>
                <div class="vyakhya" id="RAM_k01_S036_V002_B001">वक्तुमर्हसीत्यस्य विस्तरमित्यनेनान्वयः । दिव्यमानुषसम्भवं दिव्यलोकनिबन्धनं च ॥ 1.36.2 ॥</div><br/>
            </div>
            <div class="verse" type="shloka" id="RAM_k01_S036_V003">
                <div class="versetext" uvacha="Valmiki">त्रीन्पथो हेतुना केन पावयेल्लोकपावनी ।<br/> कथं गङ्गा त्रिपथगा विश्रुता सरिदुत्तमा ॥ 1.36.3॥</div>
                <div class="vyakhya" id="RAM_k01_S036_V003_B001">शुश्रूषितं विस्तरमाह त्रीनित्यादि । भूर्भुवःस्वर्मार्गानित्यर्थः । प्लावयेद्व्याप्नुयात् । इत्येको विस्तरः । द्वितीयमाह कथमिति । त्रिपथगेति प्रसिद्धिः किं निबन्धनेति द्वितीयः ॥ 1.36.3 ॥</div><br/>
            </div>
            <div class="verse" type="shloka" id="RAM_k01_S036_V004">
                <div class="versetext" uvacha="Valmiki">त्रिषु लोकेषु धर्मज्ञ कर्मभिः कैः समन्विता ।<br/> तथा ब्रुवति काकुत्स्थे विश्वमित्रस्तपोधनः ॥ 1.36.4॥</div>
                <div class="vyakhya" id="RAM_k01_S036_V004_B001">कर्मभिश्चरितैः समन्वितेति तृतीयः । द्वयोर्हिमवत्कन्ययोः प्रस्तावेऽपि स्ववंशोद्धारकत्वाद्गङ्गाविषयक एव भगवतः प्रश्न इत्यूह्यम् ॥ 1.36.4 ॥</div><br/>
            </div>
            <div class="verse" type="shloka" id="RAM_k01_S036_V005">
                <div class="versetext" uvacha="Valmiki">निखिलेन कथां सर्वामृषिमध्ये न्यवेदयत् ।<br/> पुरा रामकृतोद्वाहः शितिकण्ठो महातपाः ॥ 1.36.5॥</div>
                <div class="vyakhya" id="RAM_k01_S036_V005_B001">निखिलेन कार्त्स्न्येन । विस्तरेणेति यावत् । उद्वाहो विवाहः ॥ 1.36.5 ॥</div><br/>
            </div>
            <div class="verse" type="shloka" id="RAM_k01_S036_V006">
                <div class="versetext" uvacha="Valmiki">दृष्ट्वा च भगवान्देवीं मैथुनायोपचक्रमे ।<br/> तस्य संक्रीडमानस्य महादेवस्य धीमतः ।<br/>शितिकण्ठस्य देवस्य दिव्यं वर्षशतं गतम् ॥ 1.36.6॥</div>
                <div class="vyakhya" id="RAM_k01_S036_V006_B001">गतम् । क्रीडयेति शेषः ॥ 1.36.6 ॥</div><br/>
            </div>
            <div class="verse" type="shloka" id="RAM_k01_S036_V007">
                <div class="versetext" uvacha="Valmiki">न चापि तनयो राम तस्यामासीत्परंतप ।<br/> सर्वे देवाः समुयुक्ताः पितामहपुरोगमा ॥ 1.36.7॥</div>
                <div class="vyakhya" id="RAM_k01_S036_V007_B001">समुद्युक्ताः सेनानीप्राप्त्यर्थं परमयत्नेन रुद्रोमयोः संयोजनं कृत्वापि तस्यां रौद्रतेजसो मोचनं वारयितुं समुद्युक्ता बभूवुरित्यर्थः । <span class="quote">"समुद्विग्नाः"</span> इति पाठस्तु सुगम एव ॥ 1.36.7 ॥</div><br/>
            </div>
            <div class="verse" type="shloka" id="RAM_k01_S036_V008">
                <div class="versetext" uvacha="Valmiki">यदिहोत्पद्यते भूतं कस्तत्प्रतिसहिष्यति ।<br/> अभिगम्य सुराः सर्वे प्रणिपत्येदमब्रुवन् ॥ 1.36.8॥</div>
                <div class="vyakhya" id="RAM_k01_S036_V008_B001">पुत्रार्थं संयोजनोद्योगवतां तन्निवारणोद्योगोऽनुचितस्तत्राह यदिहेति । इहोमायाम् । उत्पद्यते उत्पत्स्यते । अब्रुवन् । इति विचार्येत्यादि ॥ 1.36.8 ॥</div><br/>
            </div>
            <div class="verse" type="shloka" id="RAM_k01_S036_V009">
                <div class="versetext" uvacha="Valmiki">देवदेव महादेव लोकस्यास्य हिते रतः ।<br/> सुराणां प्रणिपातेन प्रसादं कर्तुमर्हसि ॥ 1.36.9॥</div>
                <div class="vyakhya" id="RAM_k01_S036_V009_B001">पुत्रार्थं संयोजनोद्योगवतां तन्निवारणोद्योगोऽनुचितस्तत्राह यदिहेति । इहोमायाम् । उत्पद्यते उत्पत्स्यते । अब्रुवन् । इति विचार्येत्यादि ॥ 1.36.9 ॥</div><br/>
            </div>
            <div class="verse" type="shloka" id="RAM_k01_S036_V010">
                <div class="versetext" uvacha="Valmiki">न लोका धारयिष्यन्ति तव तेजः सुरोत्तम ।<br/> ब्राह्मेण तपसा युक्तो देव्या सह तपश्चर ॥ 1.36.10॥</div>
                <div class="vyakhya" id="RAM_k01_S036_V010_B001">प्रसादविषयमाह न लोका इति । भूरादिलोकाः तत्स्थप्रजाश्चेत्यर्थः । ब्राह्मेण तपसा । ब्रह्मानन्यतालक्षणेन तपसेत्यर्थः ॥ 1.36.10 ॥</div><br/>
            </div>
            <div class="verse" type="shloka" id="RAM_k01_S036_V011">
                <div class="versetext" uvacha="Valmiki">त्रैलोक्यहितकामार्थं तेजस्तेजसि धारय ।<br/> रक्ष सर्वानिमांल्लोकानालोकं कर्तुमर्हसि ॥ 1.36.11॥</div>
                <div class="vyakhya" id="RAM_k01_S036_V011_B001">तेजो रेतः । तेजस्यात्मनि । मत्तेजसि मया धृते को लाभस्तत्राह रक्ष सर्वानिति । धृत्वेति शेषः । ननु रुद्रेण स्वतेजोधारणे कथं लोकरक्षेति चेच्छृणु । <span class="quote">"यदेतत्पुरुषे रेतो भवति आदित्यस्य तद्रूपम्"</span> इति श्रुतेस्तद्रेतोरूपं तेज एवादित्यमण्डलं तद्धृतौ सकलं जगद्रक्षितं भवति, विपर्यये विपर्यय इत्याहुः । तदेवाह नालोकमिति । आदित्यविनाशे हि सर्वलोकविनाशप्रसङ्ग इति भावः ॥ 1.36.11 ॥</div><br/>
            </div>
            <div class="verse" type="shloka" id="RAM_k01_S036_V012">
                <div class="versetext" uvacha="Valmiki">देवतानां वचः श्रुत्वा सर्वलोकमहेश्वरः ।<br/> वाढमित्यब्रवीत्सर्वान्पुनश्चेद मुवाच ह ॥ 1.36.12॥</div>
                <div class="vyakhya" id="RAM_k01_S036_V012_B001">तेजो रेतः । तेजस्यात्मनि । मत्तेजसि मया धृते को लाभस्तत्राह रक्ष सर्वानिति । धृत्वेति शेषः । ननु रुद्रेण स्वतेजोधारणे कथं लोकरक्षेति चेच्छृणु । <span class="quote">"यदेतत्पुरुषे रेतो भवति आदित्यस्य तद्रूपम्"</span> इति श्रुतेस्तद्रेतोरूपं तेज एवादित्यमण्डलं तद्धृतौ सकलं जगद्रक्षितं भवति, विपर्यये विपर्यय इत्याहुः । तदेवाह नालोकमिति । आदित्यविनाशे हि सर्वलोकविनाशप्रसङ्ग इति भावः ॥ 1.36.12 ॥</div><br/>
            </div>
            <div class="verse" type="shloka" id="RAM_k01_S036_V013">
                <div class="versetext" uvacha="Valmiki">धारयिष्याम्यहं तेजस्तेजसैव सहोमया ।<br/> त्रिदशाः पृथिवी चैव निर्वाणमधिगच्छतु ॥ 1.36.13॥</div>
                <div class="vyakhya" id="RAM_k01_S036_V013_B001">धारयिष्यामीति । सहोमयोमापि स्वरजोरूपं तेजोग्निं स्वस्वरूपेण तेजसा धारयिष्यति । <span class="quote">"यदेतत्स्त्रियां लोहितं भवति अग्नेस्तद्रूपम्"</span> इति श्रुतेः । भो त्रिदशाः, अनेन तेजोधारणेन पृथिवी, चकारात्सर्वो लोकः, निर्वाणं सुखं प्राप्नोतु । अन्यथैश्वरतेजोजन्यस्य दुर्धार्यत्वेन दुर्दर्शत्वेन च पृथिव्या लोकस्य च पीडा स्यादिति भावः ॥ 1.36.13 ॥</div><br/>
            </div>
            <div class="verse" type="shloka" id="RAM_k01_S036_V014">
                <div class="versetext" uvacha="Valmiki">यदिदं क्षुभितं स्थानान्मम तेजो ह्यनुत्तमम् ।<br/> धारयिष्यति कस्तन्मे ब्रुवन्तु सुरसत्तमाः ॥ 1.36.14॥</div>
                <div class="vyakhya" id="RAM_k01_S036_V014_B001">दिव्यवर्षशतभोगवशात्स्थानतश्च्युतस्य शुक्रांशस्य धारणासम्भवेन तद्धारणसमर्थं मोक्षस्थानं निरूपयन्त्वित्याह यदिदमिति । स्थानाद्धृदयपुण्डरीकलक्षणात् । क्षुभितं चिरकालभोगवशात्स्खलितम् । अनुत्तमं देवकार्यार्हसुतसमर्थत्वेन सर्वोत्तमम् । भवत्प्रार्थनयोमागर्भानर्हं को धारयिष्यति ॥ 1.36.14 ॥</div><br/>
            </div>
            <div class="verse" type="shloka" id="RAM_k01_S036_V015">
                <div class="versetext" uvacha="Valmiki">एवमुक्तास्ततो देवाः प्रत्यूचुर्वृषभध्वजम् ।<br/> यत्तेजः क्षुभितं ह्यद्य तद्धरा धारयिष्यति ॥ 1.36.15॥</div>
                <div class="vyakhya" id="RAM_k01_S036_V015_B001">उत्तरमाहुः एवमिति । धरा धारयिष्यतीति । तस्या अशेषधारणशक्तिमत्त्वादिति भावः ॥ 1.36.15 ॥</div><br/>
            </div>
            <div class="verse" type="shloka" id="RAM_k01_S036_V016">
                <div class="versetext" uvacha="Valmiki">एवमुक्तः सुरपतिः प्रमुमोच महाबलः ।<br/> तेजसा पृथिवी येन व्याप्ता सगिरिकानना ॥ 1.36.16॥</div>
                <div class="vyakhya" id="RAM_k01_S036_V016_B001">उत्तरमाहुः एवमिति । धरा धारयिष्यतीति । तस्या अशेषधारणशक्तिमत्त्वादिति भावः ॥ 1.36.16 ॥</div><br/>
            </div>
            <div class="verse" type="shloka" id="RAM_k01_S036_V017">
                <div class="versetext" uvacha="Valmiki">ततो देवाः पुनरिदमूचुश्चापि हुताशनम् ।<br/> आविश त्वं महातेजो रौद्रं वायुसमन्वितः ॥ 1.36.17॥</div>
                <div class="vyakhya" id="RAM_k01_S036_V017_B001">पृथिव्यां मुक्तस्य तेजसो धारणार्थमग्नेः पृथिव्यधिपतित्वेन पृथिव्यभिमानित्वात्तं नियुञ्जते तत इति । पुनःशब्दो वाक्यालङ्कारे । हुताशनं देवीक्लेदोंऽशरूपम् । अन्यादृशाग्ने रौद्रतेजःप्रवेशासम्भवात् । वायुसमन्वित इत्यनेन चालनलक्षणः प्रवेशोपाय उक्तः ॥ 1.36.17 ॥</div><br/>
            </div>
            <div class="verse" type="shloka" id="RAM_k01_S036_V018">
                <div class="versetext" uvacha="Valmiki">तदग्निना पुनर्व्याप्तं संजातं श्वेतपर्वतम् ।<br/> दिव्यं शरवणं चैव पावकादित्यसंनिभम् ॥ 1.36.18॥</div>
                <div class="vyakhya" id="RAM_k01_S036_V018_B001">तदग्निनेति । उक्ताग्निना चालनपूर्वकप्रवेशात्तत्तेजोबद्धं सत्केवलश्वेतपर्वतरूपं जातम् । तद्रूपं तेजःप्रवेशप्रदेशे तन्महिम्ना दिव्यं पावकादित्यसन्निभं शरवणं चाभूत् ॥ 1.36.18 ॥</div><br/>
            </div>
            <div class="verse" type="shloka" id="RAM_k01_S036_V019">
                <div class="versetext" uvacha="Valmiki">यत्र जातो महातेजाः कार्तिकेयोऽग्निसंभवः।<br/> अथोमां च शिवं चैव देवाः सर्षिगणास्तथा॥ 1.36.19॥</div>
                <div class="vyakhya" id="RAM_k01_S036_V019_B001">यत्रेति । किञ्चित्कालं धृतत्वात्कार्तिकेयत्ववदेवाग्निसम्भवत्वं बोध्यम् ॥ 1.36.19 ॥</div><br/>
            </div>
            <div class="verse" type="shloka" id="RAM_k01_S036_V020">
                <div class="versetext" uvacha="Valmiki">पूजयामासुरत्यर्थं सुमीतमनसस्तदा ।<br/> अथ शैलसुता राम त्रिदशानिदमब्रवीत् ॥ 1.36.20॥</div>
                <div class="vyakhya" id="RAM_k01_S036_V020_B001">सुप्रीतमनसो लोकानुग्रहाय मूलतेजसो धृतत्वाद्देवकार्याय स्कन्नतेजसश्च दत्तत्वात्सन्तोषः । क्रियमाणामपि पूजामुमादेवी नाङ्गीकरोति स्म, प्रत्युत क्रुद्धैवाभूदित्याह अथ शैलेति ॥ 1.36.20 ॥</div><br/>
            </div>
            <div class="verse" type="shloka" id="RAM_k01_S036_V021">
                <div class="versetext" uvacha="Valmiki">समन्युरशपत्सर्वान्क्रोधसंरक्तलोचना ।<br/> यस्यामान्निवारिता चाहं संगता पुत्रकाम्यया ॥ 1.36.21॥</div>
                <div class="vyakhya" id="RAM_k01_S036_V021_B001">किमब्रवीत्तदाह अशपदिति । शापरूपं वचोऽब्रवीदित्यर्थः । मन्युकारणाह यस्मादिति ॥ 1.36.21 ॥</div><br/>
            </div>
            <div class="verse" type="shloka" id="RAM_k01_S036_V022">
                <div class="versetext" uvacha="Valmiki">अपत्यं स्वेषु दारेषु नोत्पादयितुमर्हथ ।<br/> अद्यप्रभृति युष्माकमप्रजाः सन्तु पत्नयः ॥ 1.36.22॥</div>
                <div class="vyakhya" id="RAM_k01_S036_V022_B001">शापस्वरूपमाह अपत्यमित्यादि ॥ 1.36.22 ॥</div><br/>
            </div>
            <div class="verse" type="shloka" id="RAM_k01_S036_V023">
                <div class="versetext" uvacha="Valmiki">एवमुक्त्वासुरान्सर्वाञ्शशाप पृथिवीमपि ।<br/> अवने नैकरूपा त्वं वहुभार्या भविष्यसि ॥ 1.36.23॥</div>
                <div class="vyakhya" id="RAM_k01_S036_V023_B001">एवमुक्त्वा । शपथरूपं वच इति शेषः । हे अवने पृथ्वि नैकरूपा । एकत्रैव क्षेत्रेऽनेकबीजफलजनकत्वात् । बहुभार्याऽनेकभूपतिभोग्या ॥ 1.36.23 ॥</div><br/>
            </div>
            <div class="verse" type="shloka" id="RAM_k01_S036_V024">
                <div class="versetext" uvacha="Valmiki">न च पुत्रकृतां प्रीति मत्क्रोधकलुपीकृता ।<br/> प्राप्स्यसे त्वं सुदुर्मेधो मम पुत्रमनिच्छती ॥ 1.36.24॥</div>
                <div class="vyakhya" id="RAM_k01_S036_V024_B001">न च पुत्रकृतां प्रीतिम् । वराहादुत्पन्नस्यापि नरकासुरस्य भौमस्य कृष्णावतारे तेनैव हननात् । सुदुर्मेध इति <span class="quote">"नित्यमसिच्प्रजामेधयोः"</span> इत्यसिच् । सुतरां दुष्टा मेधा यस्यास्तत्सम्बोधनं सुदुर्मेधः मम पुत्रमनिच्छती तेजोधारणानुमत्या । यद्येषा तत्तेजोधारणं नानुमन्येत तर्हि स पुत्रो ममैव स्यादित्याशयः ॥ 1.36.24 ॥</div><br/>
            </div>
            <div class="verse" type="shloka" id="RAM_k01_S036_V025">
                <div class="versetext" uvacha="Valmiki">तान्सर्वान्पीडितान्दृष्ट्वा सुरान्सुरपतिस्तदा ।<br/> गमनायोपचक्राम दिशं वरुणपालिताम् ॥ 1.36.25॥</div>
                <div class="vyakhya" id="RAM_k01_S036_V025_B001">पीडितान्देवीशापदुःखितान् । उपचक्राम पादन्यासं कृतवान् ॥ 1.36.25 ॥</div><br/>
            </div>
            <div class="verse" type="shloka" id="RAM_k01_S036_V026">
                <div class="versetext" uvacha="Valmiki">स गत्वा तप आतिष्ठत्पार्श्वे तस्योत्तरे गिरेः ।<br/> हिमवत्प्रभवे शृङ्गे सह देव्या महेश्वरः ॥ 1.36.26॥</div>
                <div class="vyakhya" id="RAM_k01_S036_V026_B001">तस्य गिरेर्हिमालयस्योत्तरपार्श्वे हिमवत्प्रभवाख्ये शृङ्गे ॥ 1.36.26 ॥</div><br/>
            </div>
            <div class="verse" type="shloka" id="RAM_k01_S036_V027">
                <div class="versetext" uvacha="Valmiki">एष ते विस्तरो राम शैलपुत्र्या निवेदितः ।<br/> गङ्गायाः प्रभवं चैव शृणु मे सहलक्ष्मण ॥ 1.36.27॥</div>
                <div class="vyakhya" id="RAM_k01_S036_V027_B001">उपसंहरति एष इति । त्रिषु लोकेषु धर्मयज्ञकर्मभिः कैः समन्वितेति प्रश्नोत्तरतया वक्तव्यस्य धारणरूपगङ्गाचरितस्य शेषतया शैलपुत्र्या विस्तारो निवेदितः । प्रकृतं प्रश्नोत्तरं वक्तुं प्रतिजानीते गङ्गाया इति । प्रभवमिति च्छान्दसो ह्रस्वः । ऐशतेजोधारणरूपं प्रभावमित्यर्थः ॥ 1.36.27 ॥</div><br/>
            </div>
            <div class="authorline"> इत्यार्षे श्रीमद्रामायणे वल्मीकीय आदिकाव्ये बालकाण्डे षट्त्रिंशः सर्गः ॥ 36 ॥</div><br/>
        </strong>
    </div>
</body>
</html>