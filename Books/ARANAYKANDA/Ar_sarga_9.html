<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title> Ar_sarga_9 </title>
    <link rel="Textsheet" href="/Ar_sarga_9.html">
    <link rel="stylesheet" type="text/css" href="/Books/style.css">
</head>
<body>
    <div class="page">
        <strong>
            <div class="section" id="RAM_k03_S009" type="sarga" data-name=" sarga" data-title="आरण्यकाण्डे नवमः सर्गः"></div><br/>
            <h1>आरण्यकाण्डे नवमः सर्गः </h1>
            <div class="verse" type="shloka" id="RAM_k03_S009_V001">
                <div class="versetext" uvacha="Valmiki">सुतीक्ष्णेनाभ्यनुज्ञातं प्रस्थितं रघुनन्दनम्।<br/> हृद्यया स्निग्धया वाचा भर्तारमिदमब्रवीत्॥ 3.09.1॥</div>
                <div class="vyakhya" id="RAM_k03_S009_V001_B001">राक्षसवधप्रतिज्ञां पुनरुक्तां कारयितुं तेजोवृद्ध्यर्थं च राक्षसवधमापाततो निषेधती सीताब्रवीत् । सीतेति शेषः । हृद्यया युक्तिमत्त्वेन हृदयंगमया । स्निग्धया स्नेहप्रवृत्तया ॥ 3.09.1॥</div><br/>
            </div>
            <div class="verse" type="shloka" id="RAM_k03_S009_V002">
                <div class="versetext" uvacha="Valmiki">अधर्मं तु सुसूक्ष्मेण विधिना प्राप्यते महान्।<br/> निवृत्तेन च शक्योऽयं व्यसनात् कामजादिह॥ 3.09.2॥</div>
                <div class="vyakhya" id="RAM_k03_S009_V002_B001">ममिति । यद्यपि भवान्महान्महापुरुषोऽथापि सुसूक्ष्मेण विधिना सूक्ष्मेण मार्गेण विचारणे सति भवानधर्मं तु प्राप्यते प्राप्नोति । छान्दसः श्यन् । अतिदुर्बलमृगवधप्रतिज्ञया वनप्रवेशे सतीत्यर्थः । वर्तमानसामीप्ये लट् । अयमधर्मस्तु कामजाद्वयस- नाद्विनिवृत्तेन त्वया निवर्तयितुं शक्यः ॥ 3.09.2॥</div><br/>
            </div>
            <div class="verse" type="shloka" id="RAM_k03_S009_V003">
                <div class="versetext" uvacha="Valmiki">त्रीण्येव व्यसनान्यत्र कामजानि  भवन्त्युत।<br/> मिथ्यावाक्यं तु परमं तस्माद्  गुरुतरावुभौ॥ 3.09.3॥</div>
                <div class="vyakhya" id="RAM_k03_S009_V003_B001">कामजं व्यसनं कश्चायमधर्मो यस्तन्निवृत्त्या निवर्तनीय इत्याशङ्कायामाह - त्रीण्येवोत । कानि त्रीणीत्यतः - मिध्येति । स्वदेहस्त्रीपुत्रादिरागवशान्मिथ्यावाक्यप्रवृत्तिः पुंसस्तत्परमकं व्यसनस्वरूपं तदनन्तरं ततोऽपि गुरुतरावत्यन्तगुरुव्यसनभूतौ ॥ 3.09.3॥</div><br/>
            </div>
            <div class="verse" type="shloka" id="RAM_k03_S009_V004">
                <div class="versetext" uvacha="Valmiki">परदाराभिगमनं विना वैरं च रौद्रता।<br/> मिथ्यावाक्यं न ते भूतं न भविष्यति राघव॥ 3.09.4॥</div>
                <div class="vyakhya" id="RAM_k03_S009_V004_B001"> तत्राह - परदारेति । विनावैरं रौद्रता रौद्रभावावलम्बनम् । मृगाणामत्यन्तदुर्बलत्वेन तेषु वैरप्रसक्त्यभावादिति भावः । एवं व्यसनत्रयं निरूप्य प्रकृतेऽधर्मप्राप्तिपरिहाराय व्यसनं परिशेषयितुमाह - मिथ्येति ॥ 3.09.4॥</div><br/>
            </div>
            <div class="verse" type="shloka" id="RAM_k03_S009_V005">
                <div class="versetext" uvacha="Valmiki">कुतोऽभिलषणं स्त्रीणां परेषां धर्मनाशनम्।<br/> तव नास्ति मनुष्येन्द्र न चाभूत् ते कदाचन॥ 3.09.5॥</div>
                <div class="vyakhya" id="RAM_k03_S009_V005_B001">राभिमर्शनमपि त्वयि नास्तीत्याह - कुत इति । कुतोऽपि हेतोरित्यर्थकं कुत इति पूर्वान्वयि । धर्मनाशनं परेषां स्त्रीणामभिलषणं तत्पूर्वकं तत्स्पर्शादि तव नास्ति । वर्तमानकाले नाभूत्पूर्वं च ततः परं न भविष्यति च ॥ 3.09.5॥</div><br/>
            </div>
            <div class="verse" type="shloka" id="RAM_k03_S009_V006">
                <div class="versetext" uvacha="Valmiki">मनस्यपि तथा राम न चैतद् विद्यते क्वचित्।<br/> स्वदारनिरतश्चैव नित्यमेव नृपात्मज॥ 3.09.6॥</div>
                <div class="vyakhya" id="RAM_k03_S009_V006_B001">कना मनस्यप्येतन्न विद्यते । अनेनेच्छाया अपि निरासः । तस्यैवोपपादनम् - स्वदारेति ॥ 3.09.6॥</div><br/>
            </div>
            <div class="verse" type="shloka" id="RAM_k03_S009_V007">
                <div class="versetext" uvacha="Valmiki">धर्मिष्ठः सत्यसंधश्च पितुर्निर्देशकारकः।<br/> त्वयि धर्मश्च सत्यं च त्वयि सर्वं प्रतिष्ठितम्॥ 3.09.7॥</div>
                <div class="vyakhya" id="RAM_k03_S009_V007_B001">यतत्वं धर्मिष्ठत्वादिगुणः, अतस्त्वाय धर्मः प्रतिष्ठितः । सर्वं सत्यं च त्वयि प्रतिष्ठितम् ॥ 3.09.7॥</div><br/>
            </div>
            <div class="verse" type="shloka" id="RAM_k03_S009_V008">
                <div class="versetext" uvacha="Valmiki">तच्च सर्वं महाबाहो शक्यं वोढुं जितेन्द्रियैः।<br/> तव वश्येन्द्रियत्वं च जानामि शुभदर्शन॥ 3.09.8॥</div>
                <div class="vyakhya" id="RAM_k03_S009_V008_B001">तव्यसने मयि न भविष्यत इति कथं तम निर्णयोऽत आह- तच्चेति । वोढुं शक्यमग्रेऽपि तत्परिपालनं कर्तुं शक्यम् । यतस्तत्परिपालनकारणं जितेन्द्रियत्वं त्वय्यस्ति, अतो न भविष्यत इति निर्णयः ॥ 3.09.8॥</div><br/>
            </div>
            <div class="verse" type="shloka" id="RAM_k03_S009_V009">
                <div class="versetext" uvacha="Valmiki">तृतीयं यदिदं रौद्रं परप्राणाभिहिंसनम्।<br/> निर्वैरं क्रियते मोहात् तच्च ते समुपस्थितम्॥ 3.09.9॥</div>
                <div class="vyakhya" id="RAM_k03_S009_V009_B001">तृतीयं तु व्यसनं प्रसक्तमित्याह - तृतीयमिति । यन्मोहान्निर्वैरं परप्राणाभिहिंसनं क्रियते तदिदं रौद्राख्यं मृगयारूपं तृतीयं व्यसनं ते तच्च तत्तु तत्सदृशं तु समुपस्थितम् । राक्षसैः स्वापराधाकरणान्निवैरत्वमस्येति बोध्यम् ॥ 3.09.9॥</div><br/>
            </div>
            <div class="verse" type="shloka" id="RAM_k03_S009_V010">
                <div class="versetext" uvacha="Valmiki">प्रतिज्ञातस्त्वया वीर दण्डकारण्यवासिनाम्।<br/> ऋषीणां रक्षणार्थाय वधः संयति रक्षसाम्॥ 3.09.10॥ </div>
                <div class="vyakhya" id="RAM_k03_S009_V010_B001">स्याधर्मस्य मम प्राप्तिरत आह- प्रतिज्ञात इति ॥ 3.09.10॥</div><br/>
            </div>
            <div class="verse" type="shloka" id="RAM_k03_S009_V011">
                <div class="versetext" uvacha="Valmiki">एतन्निमित्तं च वनं दण्डका इति विश्रुतम्।<br/> प्रस्थितस्त्वं सह भ्रात्रा धृतबाणशरासनः॥ 3.09.11॥ </div>
                <div class="vyakhya" id="RAM_k03_S009_V011_B001">प्रतिज्ञामात्रेण कथमधर्मप्राप्तिस्तत्राह - एतदिति । प्रतिज्ञातरक्षोवधार्थीमित्यर्थः । दण्डका इति विश्रुतं प्रसिद्धम् । वनमित्यर्थः । प्रस्थितेन त्वया पूर्वं प्रतिज्ञातत्वात्तत्कर्तव्यमेवेति तत्प्रसक्तिरिति भावः ॥ 3.09.11॥</div><br/>
            </div>
            <div class="verse" type="shloka" id="RAM_k03_S009_V012">
                <div class="versetext" uvacha="Valmiki">ततस्त्वां प्रस्थितं दृष्ट्वा मम चिन्ताकुलं मनः।<br/> त्वद‍्धृत्तं चिन्तयन्त्या वै भवेन्निःश्रेयसं हितम्॥ 3.09.12॥ </div>
                <div class="vyakhya" id="RAM_k03_S009_V012_B001"> हेतोस्त्वां प्रस्थितं दृष्ट्वा त्वद्वृत्तं सत्यप्रतिज्ञत्वरूपं चरित्रं दृष्ट्वा तव निःश्रेयसं पारलौकिकं सुखं हितमिहलोक- सुखं चिन्तयन्त्या मम मनश्चिन्ताकुलं भवेद्भवति । रक्षसां बलवत्त्वेन तेभ्योऽनिष्टसंभावनयैहिकसुखभङ्गोऽपि संभावित इति भावः ॥ 3.09.12॥</div><br/>
            </div>
            <div class="verse" type="shloka" id="RAM_k03_S009_V013">
                <div class="versetext" uvacha="Valmiki">नहि मे रोचते वीर गमनं दण्डकान् प्रति।<br/> कारणं तत्र वक्ष्यामि वदन्त्याः श्रूयतां मम॥ 3.09.13॥ </div>
                <div class="vyakhya" id="RAM_k03_S009_V013_B001"> मतः - नहि मे इति । कारणं तद्गमनारुचौ - ममेति । सकाशादिति शेषः ॥ 3.09.13॥</div><br/>
            </div>
            <div class="verse" type="shloka" id="RAM_k03_S009_V014">
                <div class="versetext" uvacha="Valmiki">त्वं हि बाणधनुष्पाणिर्भ्रात्रा सह वनं गतः।<br/> दृष्ट्वा वनचरान् सर्वान् कच्चित् कुर्याः शरव्ययम्॥ 3.09.14॥ </div>
                <div class="vyakhya" id="RAM_k03_S009_V014_B001">तस्त्वं वनं गतः सर्वान्वनचरान्राक्षसान्दृष्ट्वा शरव्ययं कच्चित्कुर्याः करिष्यसि । इदमेव हिंसालक्षणाधर्मप्राप्तौ कारणम् ॥ 3.09.14॥</div><br/>
            </div>
            <div class="verse" type="shloka" id="RAM_k03_S009_V015">
                <div class="versetext" uvacha="Valmiki">क्षत्रियाणामिह धनुर्हुताशस्येन्धनानि च।<br/>समीपतः स्थितं तेजोबलमुच्छ्रयते भृशम्॥ 3.09.15॥</div>
                <div class="vyakhya" id="RAM_k03_S009_V015_B001">क्षमकृत्वावस्थानं त्वशक्यमित्याह - क्षत्रियाणामिति । समीपतः स्थितं धनुर्यत्समीपस्थितं तस्य पुंसस्तेजोबलं तेजस आधिक्यं करोति । यथा वह्नेस्तेजस आधिक्यमिन्धनानि कुर्वते ॥ 3.09.15॥</div><br/>
            </div>
            <div class="verse" type="shloka" id="RAM_k03_S009_V016">
                <div class="versetext" uvacha="Valmiki">पुरा किल महाबाहो तपस्वी सत्यवान् शुचिः।<br/>कस्मिंश्चिदभवत् पुण्ये वने रतमृगद्विजे॥ 3.09.16॥</div>
                <div class="vyakhya" id="RAM_k03_S009_V016_B001">तिहासमाह - पुरेति । रतमृगद्विजे इति । उपशान्तमृगपक्षिके । तपस्तेप इति शेषः ॥ 3.09.16॥</div><br/>
            </div>
            <div class="verse" type="shloka" id="RAM_k03_S009_V017">
                <div class="versetext" uvacha="Valmiki">तस्यैव तपसो विघ्नं कर्तुमिन्द्रः शचीपतिः।<br/> खड्गपाणिरथागच्छदाश्रमं भटरूपधृक्॥ 3.09.17॥ </div>
                <div class="vyakhya" id="RAM_k03_S009_V017_B001"> योधः ॥ 3.09.17॥ </div><br/>
            </div>
            <div class="verse" type="shloka" id="RAM_k03_S009_V018">
                <div class="versetext" uvacha="Valmiki">तस्मिंस्तदाश्रमपदे निहितः खड्ग उत्तमः।<br/> स न्यासविधिना दत्तः पुण्ये तपसि तिष्ठतः॥ 3.09.18॥</div>
                <div class="vyakhya" id="RAM_k03_S009_V018_B001">तस्मिन्नाश्रमे पुण्ये तपसि तिष्ठतस्तस्य मुनेः । शेषे षष्ठी । तस्मै मुनये स खङ्गो न्यासविधिना कालान्तरे आदानाय रक्षणार्थं स्थापनकर्मणा ॥ 3.09.18॥</div><br/>
            </div>
            <div class="verse" type="shloka" id="RAM_k03_S009_V019">
                <div class="versetext" uvacha="Valmiki">स तच्छस्त्रमनुप्राप्य न्यासरक्षणतत्परः।<br/> वने तु विचरत्येव रक्षन् प्रत्ययमात्मनः॥ 3.09.19॥ </div>
                <div class="vyakhya" id="RAM_k03_S009_V019_B001">नः प्रत्ययं विश्वासं रक्षन्नेव विचरति ॥ 3.09.19॥ </div><br/>
            </div>
            <div class="verse" type="shloka" id="RAM_k03_S009_V020">
                <div class="versetext" uvacha="Valmiki">यत्र गच्छत्युपादातुं मूलानि च फलानि च।<br/> न विना याति तं खड्गं न्यासरक्षणतत्परः॥ 3.09.20॥</div>
                <div class="vyakhya" id="RAM_k03_S009_V020_B001">दर्शयति- यत्रेति ॥ 3.09.20॥ </div><br/>
            </div> 
            <div class="verse" type="shloka" id="RAM_k03_S009_V021">
                <div class="versetext" uvacha="Valmiki">नित्यं शस्त्रं परिवहन् क्रमेण स तपोधनः।<br/> चकार रौद्रीं स्वां बुद्धिं त्यक्त्वा तपसि निश्चयम्॥ 3.09.21॥ </div>
                <div class="vyakhya" id="RAM_k03_S009_V021_B001">हन्नरक्षणेऽधर्मं कलङ्कं च पश्यंस्तपसि निश्चयरूपां स्वां बुद्धिं त्यक्त्वा रौद्रीं बुद्धिं चकार ॥ 3.09.21॥ </div><br/>
            </div>
            <div class="verse" type="shloka" id="RAM_k03_S009_V022">
                <div class="versetext" uvacha="Valmiki">ततः स रौद्राभिरतः प्रमत्तोऽधर्मकर्षितः।<br/> तस्य शस्त्रस्य संवासाज्जगाम नरकं मुनिः॥ 3.09.22॥</div>
                <div class="vyakhya" id="RAM_k03_S009_V022_B001">रभिरतो रौद्रकर्मणि प्रीतिमान्। अधर्मेण कर्षितो हीनधर्मः कृतः । संवासाद्धारणात् ॥ 3.09.22॥</div><br/>
            </div>
            <div class="verse" type="shloka" id="RAM_k03_S009_V023">
                <div class="versetext" uvacha="Valmiki">एवमेतत् पुरावृत्तं शस्त्रसंयोगकारणम्।<br/> अग्निसंयोगवद्धेतुः शस्त्रसंयोग उच्यते॥ 3.09.23॥</div>
                <div class="vyakhya" id="RAM_k03_S009_V023_B001">शस्त्रसंयोगकारणमिति बहुव्रीहिः। अग्निसंयोगो यथा काष्ठानां विकारहेतुस्तद्वच्छस्त्रसंयोगः शस्त्रिणो विकारहेतुः ॥ 3.09.23॥</div><br/>
            </div>
            <div class="verse" type="shloka" id="RAM_k03_S009_V024">
                <div class="versetext" uvacha="Valmiki">स्नेहाच्च बहुमानाच्च स्मारये त्वां तु शिक्षये।<br/> न कथंचन सा कार्या गृहीतधनुषा त्वया॥ 3.09.24॥</div>
                <div class="vyakhya" id="RAM_k03_S009_V024_B001">सद्भवद्विषयाद्बहुमानात्त्वत्कर्तृकान्मद्विषयात् । किंच बहुमानो नाम मदीयोऽयं भर्तेत्येवमभिमानः । स्मारये । पुरावृत्तमिति शेषः। अत्र स्नेहो हेतुः। बहुमानाच्च त्वां तु शिक्षये इत्यर्थः । तदेव शिक्षणं करोति - न कथंचनेति । यत्तु तीर्थः <span class="quote">स्मारये त्वां न शिक्षये</span> इति पठति व्याचष्टे च, तत्तु उत्तरवाक्ये करिष्यमाणशिक्षणेन व्याहतमिति कतकः ॥ 3.09.24॥ </div><br/>
            </div>
            <div class="verse" type="shloka" id="RAM_k03_S009_V025">
                <div class="versetext" uvacha="Valmiki">बुद्धिर्वैरं विना हन्तुं राक्षसान् दण्डकाश्रितान्।<br/> अपराधं विना हन्तुं लोको वीर न मंस्यते॥ 3.09.25॥</div>
                <div class="vyakhya" id="RAM_k03_S009_V025_B001">त्यत्राह - बुद्धिरिति । अस्यैव प्रपञ्चः - अपराधं विनेति। हन्तुम्। राक्षसानिति शेषः। न मंस्यते । तव यत्नमौचित्येनेति शेषः । <span class="quote">लोकान्वीरन्न कामये</span> इति पाठे लोकान्हन्तुं नेच्छामि, राक्षसवदितरप्राणिवधस्याप्येवं सति प्रसङ्गा- दिति भावः ॥ 3.09.25॥</div><br/>
            </div>
            <div class="verse" type="shloka" id="RAM_k03_S009_V026">
                <div class="versetext" uvacha="Valmiki">क्षत्रियाणां तु वीराणां वनेषु नियतात्मनाम्।<br/> धनुषा कार्यमेतावदार्तानामभिरक्षणम्॥ 3.09.26॥</div>
                <div class="vyakhya" id="RAM_k03_S009_V026_B001">स्मदपराधाकरणेऽप्यार्तमुनिजनरक्षणार्थमेव तेषां वधोऽस्त्वित्यत आह- क्षत्रियाणामिति । क्षत्रियाणां क्षत्रधर्मार्हपदप्रतिष्ठितानाम् । अतएव वीराणां राज्यरक्षणशेषतया युद्धादिप्रवृत्ति- मतामेतावद्धनुषा कार्यं यद्वनेषु वसतां नियतात्मनामार्तानामभिरक्षणम् ॥ 3.09.26॥ </div><br/>
            </div>
            <div class="verse" type="shloka" id="RAM_k03_S009_V027">
                <div class="versetext" uvacha="Valmiki">क्व च शस्त्रं क्व च वनं क्व च क्षात्रं तपः क्व च।<br/> व्याविद्धमिदमस्माभिर्देशधर्मस्तु पूज्यताम्॥ 3.09.27॥</div>
                <div class="vyakhya" id="RAM_k03_S009_V027_B001">कं तु नात्राप्यधिकार इत्याह-क्व चेति । क्षात्रं दुष्टवधादि । तपो जटावल्कलादिधारणपूर्वकमस्माभिरिदानीमनुतिष्ठासितमिदम् । व्याविद्धं परस्परव्याहतम् । तस्मादेशधर्मस्तपोवनधर्मस्तु पूज्यतां सेव्यताम् ॥ 3.09.27॥ </div><br/>
            </div>
            <div class="verse" type="shloka" id="RAM_k03_S009_V028">
                <div class="versetext" uvacha="Valmiki">कदर्यकलुषा बुद्धिर्जायते शस्त्रसेवनात्।<br/> पुनर्गत्वा त्वयोध्यायां क्षत्रधर्मं चरिष्यसि॥ 3.09.28॥</div>
                <div class="vyakhya" id="RAM_k03_S009_V028_B001">शस्त्रसे- वनात्कदर्याणां कृपणानामिव कलुषा बुद्धिर्जायते धर्मानुष्ठानविरोधिनी, अतः शस्त्रसेवनं वने न कर्तव्यमिति ध्वनिः । ननु क्षत्रियस्य मम युद्धमेव धर्मोऽत आह- पुनरिति । स एव तस्य देशः कालश्चेत्यर्थः ॥ 3.09.28॥</div><br/>
            </div>
            <div class="verse" type="shloka" id="RAM_k03_S009_V029">
                <div class="versetext" uvacha="Valmiki">अक्षया तु भवेत् प्रीतिः श्वश्रूश्वशुरयोर्मम।<br/> यदि राज्यं हि संन्यस्य भवेस्त्वं निरतो मुनिः॥ 3.09.29॥</div>
                <div class="vyakhya" id="RAM_k03_S009_V029_B001">रसेवननिषेधमेत्र द्रढयति- अक्षयेति । यदि राज्यं त्यक्त्वा वने निरतस्त्वं मुनिवृत्तिर्भवेस्तदा मम श्वश्रूश्व- शुरयोरक्षया प्रीतिर्भवेत् । श्वशुरस्य वनवासोचितधर्मानुष्ठानेन स्वर्गलाभजा प्रीतिः श्वश्र्वास्तु युद्धादिराहित्येन सुखवासजा प्रीतिरिति बोध्यम् ॥ 3.09.29॥ </div><br/>
            </div>
            <div class="verse" type="shloka" id="RAM_k03_S009_V030">
                <div class="versetext" uvacha="Valmiki">धर्मादर्थः प्रभवति धर्मात् प्रभवते सुखम्।<br/> धर्मेण लभते सर्वं धर्मसारमिदं जगत्॥ 3.09.30॥ </div>
                <div class="vyakhya" id="RAM_k03_S009_V030_B001">हक्षणस्याधर्मत्वान्मुनिधर्मानुष्ठानमेवोचितामत्याह धर्मादिति । धर्मादहिंसाप्रधानात् ॥ 3.09.30॥ </div><br/>
            </div>
            <div class="verse" type="shloka" id="RAM_k03_S009_V031">
                <div class="versetext" uvacha="Valmiki">आत्मानं नियमैस्तैस्तैः कर्षयित्वा प्रयत्नतः।<br/> प्राप्तये निपुणैर्धर्मो न सुखाल्लभते सुखम्॥ 3.09.31॥</div>
                <div class="vyakhya" id="RAM_k03_S009_V031_B001">था धर्म एव संपाद्य इत्याह- आत्मानमिति । आत्मानम् । स्थूलदेहद्वयमित्यर्थः । निपुणैः समर्थैः । सुखं सुखसाधनो धर्मः ॥ 3.09.31॥</div><br/>
            </div>
            <div class="verse" type="shloka" id="RAM_k03_S009_V032">
                <div class="versetext" uvacha="Valmiki">नित्यं शुचिमतिः सौम्य चर धर्मं तपोवने।<br/> सर्वं तु विदितं तुभ्यं त्रैलोक्यामपि तत्त्वतः॥ 3.09.32॥</div>
                <div class="vyakhya" id="RAM_k03_S009_V032_B001">हरति - नित्यमिति । त्रैलोक्यमपि त्रिलोकवर्तिप्रजापुमर्था । पुमर्थतत्साधनकलाप इत्यर्थः । तुभ्यं त्वया ॥ 3.09.32॥</div><br/>
            </div>
            <div class="verse" type="shloka" id="RAM_k03_S009_V033">
                <div class="versetext" uvacha="Valmiki">स्त्रीचापलादेतदुपाहृतं मे धर्मं च वक्तुं तव कः समर्थः।<br/> विचार्य बुद्ध्या तु सहानुजेन यद् रोचते तत् कुरु माचिरेण॥ 3.09.33॥</div>
                <div class="vyakhya" id="RAM_k03_S009_V033_B001">विनयेन क्षमापयति-स्त्रीति । माचिरेण । विलम्बो मास्त्वित्यर्थः । अत्रेदं गूढं सीतातात्पर्यम् - यदि सकलरक्षःक्षयेण सकलत्रिभुवनवर्त्यातरक्षणमनपराधिपीडां विहाय कर्तुं शक्यं तदा क्षात्रधर्मे चर, नो चेच्छुद्धतपोधर्मं चरेति धनुषा कार्यमेतावदार्तानामभिरक्षणमित्यनेनेदं ध्वनितम् । <span class="quote">क्षत्रियाणां तु वीराणां वनेषु नियतात्मनाम्</span> इति पूर्वार्धस्य वनेष्वाप वसतां क्षत्रियाणां वीराणामुत्तरार्धोक्तमावश्यकमिति गूढतात्पर्यम् ॥ 3.09.33॥</div><br/>
            </div>
            <div class="authorline">इत्यार्षे श्रीमद्रामायणे वल्मीकीय आदिकाव्ये आरण्यकाण्डे नवमः सर्गः॥ 9 ॥</div>
        </strong>
    </div>
</body>
</html>
        

            