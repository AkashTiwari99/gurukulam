<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title> Ar_sarga_47 </title>
    <link rel="Textsheet" href="/Ar_sarga_47.html">
    <link rel="stylesheet" type="text/css" href="/Books/style.css">
</head>
<body>
    <div class="page">
        <strong>
            <div class="section" id="RAM_k03_S047" type="sarga" data-name=" sarga" data-title="आरण्यकाण्डे सप्तचत्वारिंशः सर्गः"></div><br/>
            <h1>आरण्यकाण्डे सप्तचत्वारिंशः सर्गः </h1>
            <div class="verse" type="shloka" id="RAM_k03_S047_V001">
                <div class="versetext" uvacha="Valmiki">रावणेन तु वैदेही तदा पृष्टा जिहीर्षुणा।<br/> परिव्राजकरूपेण शशंसात्मानमात्मना॥ 3.47.1॥</div>
                <div class="vyakhya" id="RAM_k03_S047_V001_B001">रावणेन त्विति । आत्मानं जिहीर्षुणा परिव्राजकरूपेण रावणेन पृष्टा वैदेही आत्मना स्वयमेवात्मानं शशंस ।। 3.47.1 ।।</div><br/>
            </div>
            <div class="verse" type="shloka" id="RAM_k03_S047_V002">
                <div class="versetext" uvacha="Valmiki">ब्राह्मणश्चातिथिश्चैष अनुक्तो हि शपेत माम्।<br/> इति ध्यात्वा मुहूर्तं तु सीता वचनमब्रवीत्॥ 3.47.2॥</div>
                <div class="vyakhya" id="RAM_k03_S047_V002_B001">ननु पूजामात्रं कर्तव्यं किं प्रतिवचनेनेत्याह ब्राह्मणश्चेति । एष अनुक्त इत्यार्षोऽसन्धिः । अनुक्तोऽनुक्तप्रतिवचनः ।। 3.47.2,3 ।।</div><br/>
            </div> 
            <div class="verse" type="shloka" id="RAM_k03_S047_V003">
                <div class="versetext" uvacha="Valmiki">दुहिता जनकस्याहं मैथिलस्य महात्मनः।<br/> सीता नाम्नास्मि भद्रं ते रामस्य महिषी प्रिया॥ 3.47.3॥</div>
                <div class="vyakhya" id="RAM_k03_S047_V003_B001">ननु पूजामात्रं कर्तव्यं किं प्रतिवचनेनेत्याह ब्राह्मणश्चेति । एष अनुक्त इत्यार्षोऽसन्धिः । अनुक्तोऽनुक्तप्रतिवचनः ।। 3.47.2,3 ।।</div><br/>
            </div>
            <div class="verse" type="shloka" id="RAM_k03_S047_V004">
                <div class="versetext" uvacha="Valmiki">उषित्वा द्वादश समा इक्ष्वाकूणां निवेशने।<br/> भुञ्जाना मानुषान् भोगान् सर्वकामसमृद्धिनी॥ 3.47.4॥</div>
                <div class="vyakhya" id="RAM_k03_S047_V004_B001">सर्वकामसमृद्धिनी । व्रीह्यादित्वादिनिः ।। 3.47.4 ।।</div><br/>
            </div>
            <div class="verse" type="shloka" id="RAM_k03_S047_V005">
                <div class="versetext" uvacha="Valmiki">तत्र त्रयोदशे वर्षे राजाऽमन्त्रयत प्रभुः।<br/> अभिषेचयितुं रामं समेतो राजमन्त्रिभिः॥ 3.47.5॥</div>
                <div class="vyakhya" id="RAM_k03_S047_V005_B001">राजमन्त्रिभी राज्ञो राज्यनिर्वाहकैर्मन्त्रिभिरित्यर्थः ।। 3.47.5 ।।</div><br/>
            </div>
            <div class="verse" type="shloka" id="RAM_k03_S047_V006">
                <div class="versetext" uvacha="Valmiki">तस्मिन् सम्भ्रियमाणे तु राघवस्याभिषेचने।<br/> कैकेयी नाम भर्तारं ममार्या याचते वरम्॥ 3.47.6॥</div>
                <div class="vyakhya" id="RAM_k03_S047_V006_B001">संभ्रियमाणे । संपाद्यमानसंभारे इत्यर्थः । भर्तारं दशरथम् ममार्या मम पूज्या श्वश्रूः । <span class="quote">अनार्या</span> इति क्वचित्पाठः ।। 3.47.6 ।।</div><br/>
            </div>
            <div class="verse" type="shloka" id="RAM_k03_S047_V007">
                <div class="versetext" uvacha="Valmiki">परिगृह्य तु कैकेयी श्वशुरं सुकृतेन मे।<br/> मम प्रव्राजनं भर्तुर्भरतस्याभिषेचनम्॥ 3.47.7॥</div>
                <div class="vyakhya" id="RAM_k03_S047_V007_B001">मे श्वशुरं सुकृतेन परिगृह्य वररूपेण सुकृतेन वशीकृत्य । यद्वा धर्मेण शापयित्वेत्यर्थः । मम भर्तुः प्रव्राजनं भरतस्याभिषेचनमिति द्वौ वरावयाचत ।। 3.47.7,9 ।।</div><br/>
            </div>
            <div class="verse" type="shloka" id="RAM_k03_S047_V008">
                <div class="versetext" uvacha="Valmiki">द्वावयाचत भर्तारं सत्यसंधं नृपोत्तमम्।<br/> नाद्य भोक्ष्ये न च स्वप्स्ये न पास्ये न कदाचन॥ 3.47.8॥</div>
                <div class="vyakhya" id="RAM_k03_S047_V008_B001">मे श्वशुरं सुकृतेन परिगृह्य वररूपेण सुकृतेन वशीकृत्य । यद्वा धर्मेण शापयित्वेत्यर्थः । मम भर्तुः प्रव्राजनं भरतस्याभिषेचनमिति द्वौ वरावयाचत ।। 3.47.7,9 ।।</div><br/>
            </div>
            <div class="verse" type="shloka" id="RAM_k03_S047_V009">
                <div class="versetext" uvacha="Valmiki">एष मे जीवितस्यान्तो रामो यदभिषिच्यते।<br/> इति ब्रुवाणां कैकेयीं श्वशुरो मे स पार्थिवः॥ 3.47.9॥</div>
                <div class="vyakhya" id="RAM_k03_S047_V009_B001">मे श्वशुरं सुकृतेन परिगृह्य वररूपेण सुकृतेन वशीकृत्य । यद्वा धर्मेण शापयित्वेत्यर्थः । मम भर्तुः प्रव्राजनं भरतस्याभिषेचनमिति द्वौ वरावयाचत ।। 3.47.7,9 ।।</div><br/>
            </div>
            <div class="verse" type="shloka" id="RAM_k03_S047_V010">
                <div class="versetext" uvacha="Valmiki">अयाचतार्थैरन्वर्थैर्न च याच्ञां चकार सा।<br/> मम भर्ता महातेजा वयसा पञ्चविंशकः॥ 3.47.10॥</div>
                <div class="vyakhya" id="RAM_k03_S047_V010_B001">अन्वर्थैरनुगतार्थैः सप्रयोजनैरुपभोगक्षमैरर्थैरयाचत । सर्वाण्युत्तमवस्तूनि तुभ्यं दास्यामि रामाभिषेचने विघ्नं मा कुर्विति याच्यमाना न याच्ञां चकार नाङ्गीकृतवती । वयसा पञ्चविंशकः । वननिर्गमनकाल इति शेषः । नन्विदमयुक्तम् । <span class="quote">ऊनषोडशवर्षोऽयम्</span> इति विश्वामित्रं प्रति दशरथोक्तेः । <span class="quote">उषित्वा द्वादश समाः</span> इत्यत्रोक्तेश्चेति चेन्न । अल्पान्तरत्वात् । अतितरुणावस्थायामपि राज्यं त्यक्तवानित्यर्थे तात्पर्येणास्थया तथोक्तेः । यद्वातिक्रान्तपञ्चविंशक इत्यर्थः । मम भर्ता वयसा महातेजाः । अतितरुण इत्यर्थः । पञ्चविंशकः सांख्यसिद्धं पञ्चविंशं तत्त्वं चैतन्यं सोऽयमेव । एतच्चैतन्येनैव जगद्व्याप्तं न ततोऽधिकं किञ्चिदस्तीति सूचयितुं तथोक्तिरिति तत्त्वम् ।। 3.47.10 ।।</div><br/>
            </div>
            <div class="verse" type="shloka" id="RAM_k03_S047_V011">
                <div class="versetext" uvacha="Valmiki">अष्टादश हि वर्षाणि मम जन्मनि गण्यते।<br/> रामेति प्रथितो लोके सत्यवान् शीलवान् शुचिः॥ 3.47.11॥</div>
                <div class="vyakhya" id="RAM_k03_S047_V011_B001">तथा मम जन्मतो वनप्रवेशसमयेऽतीतानीत्यर्थः । गण्यत इत्यार्षमेकत्वम् । मम पञ्चतन्मात्रपञ्चमहाभूतपञ्चेन्द्रियाहङ्कारबुद्धिमनोरूपाण्यष्टादश वर्षाणि पर्वाणि जन्मनि कार्ये गण्यन्त इति तन्मूलीभूता प्रकृतिरहमिति सूचितम् ।। 3.47.11 ।।</div><br/>
            </div>
            <div class="verse" type="shloka" id="RAM_k03_S047_V012">
                <div class="versetext" uvacha="Valmiki">विशालाक्षो महाबाहुः सर्वभूतहिते रतः।<br/> कामार्तश्च महाराजः पिता दशरथः स्वयम्॥ 3.47.12॥</div>
                <div class="vyakhya" id="RAM_k03_S047_V012_B001">कामार्तः कैकेयीकामार्तः ।। 3.47.12,15 ।।</div><br/>
            </div>
            <div class="verse" type="shloka" id="RAM_k03_S047_V013">
                <div class="versetext" uvacha="Valmiki">कैकेय्याः प्रियकामार्थं तं रामं नाभ्यषेचयत्।<br/> अभिषेकाय तु पितुः समीपं राममागतम्॥ 3.47.13॥</div>
                <div class="vyakhya" id="RAM_k03_S047_V013_B001">कामार्तः कैकेयीकामार्तः ।। 3.47.12,15 ।।</div><br/>
            </div>
            <div class="verse" type="shloka" id="RAM_k03_S047_V014">
                <div class="versetext" uvacha="Valmiki">कैकेयी मम भर्तारमित्युवाच द्रुतं वचः।<br/> तव पित्रा समाज्ञप्तं ममेदं शृणु राघव॥ 3.47.14॥</div>
                <div class="vyakhya" id="RAM_k03_S047_V014_B001">कामार्तः कैकेयीकामार्तः ।। 3.47.12,15 ।।</div><br/>
            </div>
            <div class="verse" type="shloka" id="RAM_k03_S047_V015">
                <div class="versetext" uvacha="Valmiki">भरताय प्रदातव्यमिदं राज्यमकण्टकम्।<br/> त्वया तु खलु वस्तव्यं नव वर्षाणि पञ्च च॥ 3.47.15॥</div>
                <div class="vyakhya" id="RAM_k03_S047_V015_B001">कामार्तः कैकेयीकामार्तः ।। 3.47.12,15 ।।</div><br/>
            </div>
            <div class="verse" type="shloka" id="RAM_k03_S047_V016">
                <div class="versetext" uvacha="Valmiki">वने प्रव्रज काकुत्स्थ पितरं मोचयानृतात् ।<br/> तथेत्युवाच तां रामः कैकेयीमकुतोभयः॥ 3.47.16॥</div>
                <div class="vyakhya" id="RAM_k03_S047_V016_B001">अनृतान्मोचय । तद्दत्तवरानुपालनेनेति शेषः ।। 3.47.16,17 ।।</div><br/>
            </div>
            <div class="verse" type="shloka" id="RAM_k03_S047_V017">
                <div class="versetext" uvacha="Valmiki">चकार तद्वचः श्रुत्वा भर्ता मम दृढव्रतः।<br/> दद्यान्न प्रतिगृह्णीयात् सत्यं ब्रूयान्न चानृतम्॥ 3.47.17॥</div>
                <div class="vyakhya" id="RAM_k03_S047_V017_B001">अनृतान्मोचय । तद्दत्तवरानुपालनेनेति शेषः ।। 3.47.16,17 ।।</div><br/>
            </div>
            <div class="verse" type="shloka" id="RAM_k03_S047_V018">
                <div class="versetext" uvacha="Valmiki">एतद् ब्राह्मण रामस्य व्रतं धृतमनुत्तमम्।<br/> तस्य भ्राता तु वैमात्रो लक्ष्मणो नाम वीर्यवान्॥ 3.47.18॥</div>
                <div class="vyakhya" id="RAM_k03_S047_V018_B001">वैमात्रः । शुभ्रादिषु विमातृशब्दपाठेऽप्यार्षोऽण् । असहोदरो भ्रातेत्यर्थः । विभिन्नाया मातुरपत्यं वैमात्रः ।। 3.47.18,20 ।।</div><br/>
            </div>
            <div class="verse" type="shloka" id="RAM_k03_S047_V019">
                <div class="versetext" uvacha="Valmiki">रामस्य पुरुषव्याघ्रः सहायः समरेऽरिहा।<br/> स भ्राता लक्ष्मणो नाम ब्रह्मचारी दृढव्रतः॥ 3.47.19॥</div>
                <div class="vyakhya" id="RAM_k03_S047_V019_B001">वैमात्रः । शुभ्रादिषु विमातृशब्दपाठेऽप्यार्षोऽण् । असहोदरो भ्रातेत्यर्थः । विभिन्नाया मातुरपत्यं वैमात्रः ।। 3.47.18,20 ।।</div><br/>
            </div>
            <div class="verse" type="shloka" id="RAM_k03_S047_V020">
                <div class="versetext" uvacha="Valmiki">अन्वगच्छद् धनुष्पाणिः प्रव्रजन्तं मया सह।<br/> जटी तापसरूपेण मया सह सहानुजः॥ 3.47.20॥</div>
                <div class="vyakhya" id="RAM_k03_S047_V020_B001">वैमात्रः । शुभ्रादिषु विमातृशब्दपाठेऽप्यार्षोऽण् । असहोदरो भ्रातेत्यर्थः । विभिन्नाया मातुरपत्यं वैमात्रः ।। 3.47.18,20 ।।</div><br/>
            </div> 
            <div class="verse" type="shloka" id="RAM_k03_S047_V021">
                <div class="versetext" uvacha="Valmiki">प्रविष्टो दण्डकारण्यं धर्मनित्यो दृढव्रतः।<br/> ते वयं प्रच्युता राज्यात् कैकेय्यास्तु कृते त्रयः॥ 3.47.21॥</div>
                <div class="vyakhya" id="RAM_k03_S047_V021_B001">कैकेय्याः कृते तन्निमित्तम् ।। 3.47.21 ।।</div><br/>
            </div>
            <div class="verse" type="shloka" id="RAM_k03_S047_V022">
                <div class="versetext" uvacha="Valmiki">विचराम द्विजश्रेष्ठ वनं गम्भीरमोजसा।<br/> समाश्वस मुहूर्तं तु शक्यं वस्तुमिह त्वया॥ 3.47.22॥</div>
                <div class="vyakhya" id="RAM_k03_S047_V022_B001">यदि वस्तुं शक्यं तर्हि मुहूर्तं समाश्वस । विश्रमं कुर्वित्यर्थः ।। 3.47.22 ।।</div><br/>
            </div>
            <div class="verse" type="shloka" id="RAM_k03_S047_V023">
                <div class="versetext" uvacha="Valmiki">आगमिष्यति मे भर्ता वन्यमादाय पुष्कलम्।<br/> रुरून् गोधान् वराहांश्च हत्वाऽऽदायामिषं बहु॥ 3.47.23॥</div>
                <div class="vyakhya" id="RAM_k03_S047_V023_B001">हत्वा आदायेतिच्छेदः । आदनमादस्तदर्थमित्यर्थः ।। 3.47.23 ।।</div><br/>
            </div>
            <div class="verse" type="shloka" id="RAM_k03_S047_V024">
                <div class="versetext" uvacha="Valmiki">स त्वं नाम च गोत्रं च कुलमाचक्ष्व तत्त्वतः।<br/> एकश्च दण्डकारण्ये किमर्थं चरसि द्विज॥ 3.47.24॥</div>
                <div class="vyakhya" id="RAM_k03_S047_V024_B001">गोत्रमार्षम् । कुलं प्रसिद्धवंश्यकृतम् । यद्वा गोत्रं पितृकुलम् । कुलं मातुः ।। 3.47.24,26 ।।</div><br/>
            </div>
            <div class="verse" type="shloka" id="RAM_k03_S047_V025">
                <div class="versetext" uvacha="Valmiki">एवं ब्रुवत्यां सीतायां रामपत्न्यां महाबलः।<br/> प्रत्युवाचोत्तरं तीव्रं रावणो राक्षसाधिपः॥ 3.47.25॥</div>
                <div class="vyakhya" id="RAM_k03_S047_V025_B001">गोत्रमार्षम् । कुलं प्रसिद्धवंश्यकृतम् । यद्वा गोत्रं पितृकुलम् । कुलं मातुः ।। 3.47.24,26 ।।</div><br/>
            </div>
            <div class="verse" type="shloka" id="RAM_k03_S047_V026">
                <div class="versetext" uvacha="Valmiki">येन वित्रासिता लोकाः सदेवासुरमानुषाः।<br/> अहं स रावणो नाम सीते रक्षोगणेश्वरः॥ 3.47.26॥</div>
                <div class="vyakhya" id="RAM_k03_S047_V026_B001">गोत्रमार्षम् । कुलं प्रसिद्धवंश्यकृतम् । यद्वा गोत्रं पितृकुलम् । कुलं मातुः ।। 3.47.24,26 ।।</div><br/>
            </div>
            <div class="verse" type="shloka" id="RAM_k03_S047_V027">
                <div class="versetext" uvacha="Valmiki">त्वां तु काञ्चनवर्णाभां दृष्ट्वा कौशेयवासिनीम्।<br/> रतिं स्वकेषु दारेषु नाधिगच्छाम्यनिन्दिते॥ 3.47.27॥</div>
                <div class="vyakhya" id="RAM_k03_S047_V027_B001">दृष्ट्वा पूर्वं श्रुत्वा । अद्य दृष्ट्वा चेत्यर्थः ।। 3.47.27,29 ।।</div><br/>
            </div>
            <div class="verse" type="shloka" id="RAM_k03_S047_V028">
                <div class="versetext" uvacha="Valmiki">बह्वीनामुत्तमस्त्रीणामाहृतानामितस्ततः।<br/> सर्वासामेव भद्रं ते ममाग्रमहिषी भव॥ 3.47.28॥</div>
                <div class="vyakhya" id="RAM_k03_S047_V028_B001">दृष्ट्वा पूर्वं श्रुत्वा । अद्य दृष्ट्वा चेत्यर्थः ।। 3.47.27,29 ।।</div><br/>
            </div>
            <div class="verse" type="shloka" id="RAM_k03_S047_V029">
                <div class="versetext" uvacha="Valmiki">लङ्का नाम समुद्रस्य मध्ये मम महापुरी।<br/> सागरेण परिक्षिप्ता निविष्टा गिरिमूर्धनि॥ 3.47.29॥</div>
                <div class="vyakhya" id="RAM_k03_S047_V029_B001">दृष्ट्वा पूर्वं श्रुत्वा । अद्य दृष्ट्वा चेत्यर्थः ।। 3.47.27,29 ।।</div><br/>
            </div>
            <div class="verse" type="shloka" id="RAM_k03_S047_V030">
                <div class="versetext" uvacha="Valmiki">तत्र सीते मया सार्धं वनेषु विचरिष्यसि।<br/> न चास्य वनवासस्य स्पृहयिष्यसि भामिनि॥ 3.47.30॥</div>
                <div class="vyakhya" id="RAM_k03_S047_V030_B001">वनेषूपवनेषु ।। 3.47.30 ।।</div><br/>
            </div>
            <div class="verse" type="shloka" id="RAM_k03_S047_V031">
                <div class="versetext" uvacha="Valmiki">पञ्च दास्यः सहस्राणि सर्वाभरणभूषिताः।<br/> सीते परिचरिष्यन्ति भार्या भवसि मे यदि॥ 3.47.31॥</div>
                <div class="vyakhya" id="RAM_k03_S047_V031_B001">पञ्चेत्यादि । रक्षोयोनौ तमोगुणप्रधानायां जातत्वादुद्रिक्ततमसा भगवन्मायया ज्ञानाच्छादनादेवमुक्तिः । सर्वथा तत्त्वज्ञो रावणः कथमेवं वदेदिति तु श्रद्धाजाड्यमेव । तत्त्वज्ञचिह्नानुपलम्भात् । सीतारामौ सर्वेश्वरावित्येतन्मात्रज्ञानं रावणस्यास्त्येवेत्यपि श्रद्धाजाड्यमेव । विष्णुपुराणादिविरोधात् । तथा चोक्तं विष्णुपुराणे-- <span class="quote">मैत्रेय उवाच-</span>हिरण्यकशिपुत्वे च रावणत्वे च विष्णुना । अवाप निहतो भोगानप्राप्यानमरैरपि ।। न लयं तत्र तेनैव निहतः स कथं पुनः । संप्राप्तः शिशुपालत्वे सायुज्यं शाश्वते हरौ ।। एतदिच्छाम्यहं श्रोतुं सर्वधर्मभृतां वर । कौतूहलपरेणैतत्पृष्टो मे वक्तुमर्हसि ।। पराशर उवाच-- दैत्येश्वरस्य तु वधायाखिललोकोत्पत्तिस्थितिविनाशकारिणापूर्वां तनुं गृह्णन्तां नृसिंहरूपमाविष्कृतम् । तत्र हिरण्यकशिपोर्विष्णुरयमित्येवं न मनस्यभूत् । निरतिशयपुण्यजातसंभूतमेतत्सत्त्वमिति रजउद्रेकप्रेरितैकाग्रमतिस्तद्भावनायोगात्ततोऽवाप्तवधहैतुकीं निरतिशयामेवाखिलत्रैलोक्याधिक्यधारिणीं दशाननत्वे भोगसंपदमवाप । नातस्तस्मिन्ननादिनिधने परब्रह्मभूते भगवत्यनालम्बनीकृते मनसस्तत्र लयम् । दशाननत्वेऽप्यनङ्गपराधीनतया जानकीसमासक्तचेतसो दाशरथिरूपधारिणस्तद्रूपदर्शनमेवासीत् । नायमच्युत इत्यासक्तिर्विपद्यतोऽन्तःकरणस्य मानुषबुद्धिरेव केवलमभूत् । विपद्यत इति विपद्यतोऽपीत्यर्थः । तस्मिन्नपि समये विष्णुत्वबुद्धिर्नासीदिति भावः । पुनरच्युतविनिपातनमात्रफलमखिलभूमण्डलश्लाघ्यचेदिराजकुलजन्माव्याहतं चैश्वर्यं शिशुपालत्वे चावाप । तत्र त्वखिलान्येव भगवन्नामकारणान्यभवन् । नामानि गोविन्दादीनि कारणानि गवां रक्षणादिनीत्यर्थः । ततश्च तत्कारणकृतानां तेषामशेषाणामेवाच्युतनाम्नामनवरतमनेकजन्मसंवर्धितविद्वेषानुबन्धिचित्तो निनिन्दन्सन्तर्जनादिषूच्चारणमकरोत् । तच्च रूपमुत्फुल्लपद्मदलामलाक्षमत्युज्ज्वलपीतवस्त्रधार्यमलकिरीटकेयूरकटकोपशोभितमुदारपीवरचतुर्बाहुशङ्खचक्रगदाधरमतिप्रौढवैरानुभवादटनभोजनस्नानासनशयनादिष्ववस्थान्तरेषु नैवापययावस्यात्मचेतसः । ततस्तमेवाक्रोशेषूच्चारयंस्तमेव हृदये धारयन्नात्मवधाय भगवदस्त्रचक्रांशुमालोज्ज्वलमक्षय्यतेजःस्वरूपं परमब्रह्मस्वरूपमपगतरागद्वेषादिदोषं भगवन्तमद्राक्षीत् । तावच्च भगवच्चक्रेणाशु व्यापादितः । तेन तत्स्मरणदग्धाखिलाघसञ्चयो भगवतैवान्तमुपनीतस्तस्मिन्नेव लयमुपययौ । एतत्तवाभिहितम् । भगवानिह कीर्तितः संस्पृतश्च द्वेषानुबन्धेनाप्यखिलसुरासुरादिदुर्लभं फलं प्रयच्छति किमुत सम्यग्भक्तिमन्तमिति । लोकदृष्ट्या तु सीतासादृश्यात्सीताबुद्ध्या हरणाच्चाततायित्वसंपत्त्या तद्वधे भगवतः प्रवृत्तिः । एवं चेदृशोक्तीनां यद्वातद्वाप्रकारेणान्यथा योजनप्रयासस्तीर्थादीनां विफल एव । विष्णुपुराणोक्तरीत्यैव भागवत उक्तम्-- <span class="quote">एते चांशकलाः पुंसः कृष्णस्तु भगवान्स्वयम्</span> इति । एते इत्यनेन पूर्वोक्ता अवतारा ऋष्यादयश्च परामृश्यन्ते पुंसः परमेश्वरस्य । तत्रावतारा अंशा ऋष्यादयः कलाः । यद्यपि कृष्णोऽप्यंश एव । तत्रैव दशमे <span class="quote">तत्रांशेनावतीर्णस्य विष्णोर्वीर्याणि शंस नः</span> इत्याद्युक्तेः । उज्जहारात्मनः केशौ सितकृष्णौ महामुने इति विष्णुपुराणाद्युक्तेः । द्वितीये भागवतेऽप्येवमेव । भारतेऽप्येवमेव । एतेन तत्रांशेनावतीर्णस्येत्यादिदशमस्थश्लोकव्याख्यानमपास्तम् । तथापि तत्तत्कारणकृतनाम्नां तत्र लाभाद्बहुशो ज्ञानकार्यनाटनाच्च शङ्खचक्रादीनां प्रत्यक्षतो दर्शनाच्च स्वयं भगवानित्युक्तिः । नैतावता रामाद्यवताराणां ततो न्यूनत्त्वमिति भ्रमः कार्यः । श्रीधरोऽपि मत्स्याद्यवताराणां सर्वज्ञत्त्वसर्वशक्तिमत्त्वेऽपि यावदुपयोगमेव ज्ञानशक्त्याविष्कारः । अज्ञानाविष्कारश्च बहुशः । कृष्णे त्वन्त्योऽल्पः । यथाभिमन्युमरणे नाहं तत्र संनिहित आसमतस्तस्य मरणमिति । यथा द्रौपद्याः सभायां नयनकाले नाहं द्वारकायां संनिहितः किंतु सौभवधार्थं गतोऽतो भवतामयं क्लेश इति । सौभवधे च मायिकं मृतवसुदेवशरीरं दृष्ट्वा । मोह इत्याद्यज्ञाननाट्यमल्पम् । रामावतारेऽपि ज्ञानाविष्कारस्तत्र तत्र दर्शितो दर्शयिष्यते च । अवताराश्चेमे विराज एवांशाः । भागवते प्रथमे तृतीयेऽध्याये-- <span class="quote">जगृहे पौरुषं रूपं भगवान्महदादिभिः । संभूतं षोडशकलमादौ लोकसिसृक्षया ।।</span> इत्यादिना वैराजं रूपमुक्त्वा <span class="quote">एतन्नानावताराणां निधानं बीजमव्ययम् । यस्यांशांशेन सृज्यन्ते देवतिर्यङ्नरादयः ।। </span> इत्युक्तेः । एतदुक्तं वैराजं निधानं कार्यावसाने प्रवेशस्थानम् । बीजमुद्गमकारणम् अव्ययं स्वयं चिरस्थायि । न केवलमवताराणामेव बीजं किं तु सर्वेषामित्याह-- यस्येति । यद्यपि विराट् जीव एव तथापि तदन्तर्यामिणस्तथोपासनायैवमुक्तम् । सितकृष्णकेशोद्धारेण च तेषां मूर्धन्यत्वेन मुख्यत्वात्तद्वन्मुख्ययोः प्रधानयोर्मदंशयोस्तत्वज्ञयोस्तद्वणयोर्वैकुण्ठस्थभूतलस्थयोर्विष्णुशेषयोरवतार इति सूचितम् । अत एवान्ते कृष्णं प्रति देवदूतेन त्वां विना स्वर्गो न शोभतेऽतस्त्वमागच्छेति निवेदितमिति स्पष्टं पुराणेषु । अत्र रामं प्रत्यपि तथैवोक्तम् । अंशत्वं चैषामौपाधिकम् । मायायाः सांशत्वादित्यलम् ।। 3.47.31 ।।</div><br/>
            </div>
            <div class="verse" type="shloka" id="RAM_k03_S047_V032">
                <div class="versetext" uvacha="Valmiki">रावणेनैवमुक्ता तु कुपिता जनकात्मजा।<br/> प्रत्युवाचानवद्याङ्गी तमनादृत्य राक्षसम्॥ 3.47.32॥</div>
                <div class="vyakhya" id="RAM_k03_S047_V032_B001">रावणेति । कुपिता कुपितेव ।। 3.47.32 ।।</div><br/>
            </div>
            <div class="verse" type="shloka" id="RAM_k03_S047_V033">
                <div class="versetext" uvacha="Valmiki">महागिरिमिवाकम्प्यं महेन्द्रसदृशं पतिम्।<br/> महोदधिमिवाक्षोभ्यमहं राममनुव्रता॥ 3.47.33॥</div>
                <div class="vyakhya" id="RAM_k03_S047_V033_B001">पर्वतसमुद्रोपमाभ्यां धैर्यगाम्भीर्ये दर्शिते ।। 3.47.33 ।।</div><br/>
            </div>
            <div class="verse" type="shloka" id="RAM_k03_S047_V034">
                <div class="versetext" uvacha="Valmiki">सर्वलक्षणसम्पन्नं न्यग्रोधपरिमण्डलम्।<br/> सत्यसंधं महाभागमहं राममनुव्रता॥ 3.47.34॥</div>
                <div class="vyakhya" id="RAM_k03_S047_V034_B001">न्यग्रोधपरिमण्डलं तत्सदृशपरिणाहं तद्वत्सर्वाश्रयं च राममुद्दिश्यानुसरणमेव व्रतं यस्याः सा ।। 3.47.34 ।।</div><br/>
            </div>
            <div class="verse" type="shloka" id="RAM_k03_S047_V035">
                <div class="versetext" uvacha="Valmiki">महाबाहुं महोरस्कं सिंहविक्रान्तगामिनम्।<br/> नृसिंहं सिंहसंकाशमहं राममनुव्रता॥ 3.47.35॥</div>
                <div class="vyakhya" id="RAM_k03_S047_V035_B001">सिंहस्य विक्रान्तं पदक्षेपस्तद्वत्पदनिक्षेपेण सगर्वगमनशीलम् । सिंहसङ्काशं पराक्रमे इति भावः । नृसिंहमित्यस्य हिरण्यकशिपुहन्तृत्वं व्यङ्ग्यम् ।। 3.47.35 ।।</div><br/>
            </div>
            <div class="verse" type="shloka" id="RAM_k03_S047_V036">
                <div class="versetext" uvacha="Valmiki">पूर्णचन्द्राननं रामं राजवत्सं जितेन्द्रियम्।<br/> पृथुकीर्तिं महाबाहुमहं राममनुव्रता॥ 3.47.36॥</div>
                <div class="vyakhya" id="RAM_k03_S047_V036_B001">राजा चासौ वत्सः <span class="quote">श्रेष्ठराजस्तम्</span> यद्वा दशरथपुत्रम् ।। 3.47.36 ।।</div><br/>
            </div>
            <div class="verse" type="shloka" id="RAM_k03_S047_V037">
                <div class="versetext" uvacha="Valmiki">त्वं पुनर्जम्बुकः सिंहीं मामिहेच्छसि दुर्लभाम्।<br/> नाहं शक्या त्वया स्प्रष्टुमादित्यस्य प्रभा यथा॥ 3.47.37॥</div>
                <div class="vyakhya" id="RAM_k03_S047_V037_B001">यथादित्यप्रभादित्यात्पृथक्कृत्य केनापि स्प्रष्टुमशक्या, तथाह शक्तिशक्तिमतोरवियोगादिति गूढम् ।। 3.47.37 ।।</div><br/>
            </div>
            <div class="verse" type="shloka" id="RAM_k03_S047_V038">
                <div class="versetext" uvacha="Valmiki">पादपान् काञ्चनान् नूनं बहून् पश्यसि मन्दभाक्।<br/> राघवस्य प्रियां भार्यां यस्त्वमिच्छसि राक्षस॥ 3.47.38॥</div>
                <div class="vyakhya" id="RAM_k03_S047_V038_B001">काञ्चनवृक्षदर्शनं मुमूर्षुलक्षणम् । मन्दं क्षीणमायुरादि भजति स मन्दभाक् ।। 3.47.38 ।।</div><br/>
            </div>
            <div class="verse" type="shloka" id="RAM_k03_S047_V039">
                <div class="versetext" uvacha="Valmiki">क्षुधितस्य च सिंहस्य मृगशत्रोस्तरस्विनः।<br/> आशीविषस्य वदनाद् दंष्ट्रामादातुमिच्छसि॥ 3.47.39॥</div>
                <div class="vyakhya" id="RAM_k03_S047_V039_B001">क्षुधितस्य सिंहस्य सर्पस्य वदनाद्दंष्ट्राग्रहणेच्छासदृशी मदिच्छा । एषु सर्वत्र निदर्शनालङ्कारः ।। 3.47.39,40 ।।</div><br/>
            </div>
            <div class="verse" type="shloka" id="RAM_k03_S047_V040">
                <div class="versetext" uvacha="Valmiki">मन्दरं पर्वतश्रेष्ठं पाणिना हर्तुमिच्छसि।<br/> कालकूटं विषं पीत्वा स्वस्तिमान् गन्तुमिच्छसि॥ 3.47.40॥</div>
                <div class="vyakhya" id="RAM_k03_S047_V040_B001">क्षुधितस्य सिंहस्य सर्पस्य वदनाद्दंष्ट्राग्रहणेच्छासदृशी मदिच्छा । एषु सर्वत्र निदर्शनालङ्कारः ।। 3.47.39,40 ।।</div><br/>
            </div>
            <div class="verse" type="shloka" id="RAM_k03_S047_V041">
                <div class="versetext" uvacha="Valmiki">अक्षि सूच्या प्रमृजसि जिह्वया लेढि च क्षुरम्।<br/> राघवस्य प्रियां भार्यामधिगन्तुं त्वमिच्छसि॥ 3.47.41॥</div>
                <div class="vyakhya" id="RAM_k03_S047_V041_B001">लेढि लेक्षि ।। 3.47.41,44 ।।</div><br/>
            </div>
            <div class="verse" type="shloka" id="RAM_k03_S047_V042">
                <div class="versetext" uvacha="Valmiki">अवसज्य शिलां कण्ठे समुद्रं तर्तुमिच्छसि।<br/> सूर्याचन्द्रमसौ चोभौ पाणिभ्यां हर्तुमिच्छसि॥ 3.47.42॥</div>
                <div class="vyakhya" id="RAM_k03_S047_V042_B001">लेढि लेक्षि ।। 3.47.41,44 ।।</div><br/>
            </div>
            <div class="verse" type="shloka" id="RAM_k03_S047_V043">
                <div class="versetext" uvacha="Valmiki">यो रामस्य प्रियां भार्यां प्रधर्षयितुमिच्छसि।<br/> अग्निं प्रज्वलितं दृष्ट्वा वस्त्रेणाहर्तुमिच्छसि॥ 3.47.43॥</div>
                <div class="vyakhya" id="RAM_k03_S047_V043_B001">लेढि लेक्षि ।। 3.47.41,44 ।।</div><br/>
            </div>
            <div class="verse" type="shloka" id="RAM_k03_S047_V044">
                <div class="versetext" uvacha="Valmiki">कल्याणवृत्तां यो भार्यां रामस्याहर्तुमिच्छसि।<br/> अयोमुखानां शूलानामग्रे चरितुमिच्छसि।<br/> रामस्य सदृशीं भार्यां योऽधिगन्तुं त्वमिच्छसि॥ 3.47.44॥</div>
                <div class="vyakhya" id="RAM_k03_S047_V044_B001">लेढि लेक्षि ।। 3.47.41,44 ।।</div><br/>
            </div>
            <div class="verse" type="shloka" id="RAM_k03_S047_V045">
                <div class="versetext" uvacha="Valmiki">यदन्तरं सिंहसृगालयोर्वने यदन्तरं स्यन्दनिकासमुद्रयोः।<br/> सुराग्र्यसौवीरकयोर्यदन्तरं तदन्तरं दाशरथेस्तवैव च॥ 3.47.45॥</div>
                <div class="vyakhya" id="RAM_k03_S047_V045_B001">स्यन्दनिका क्षुद्रनदी । सुराग्र्यममृतम् । सौवरिकमारनालं काञ्जिकम् ।। 3.47.45 ।।</div><br/>
            </div>
            <div class="verse" type="shloka" id="RAM_k03_S047_V046">
                <div class="versetext" uvacha="Valmiki">यदन्तरं काञ्चनसीसलोहयोर्यदन्तरं चन्दनवारिपङ्कयोः।<br/> यदन्तरं हस्तिबिडालयोर्वने तदन्तरं दाशरथेस्तवैव च॥ 3.47.46॥</div>
                <div class="vyakhya" id="RAM_k03_S047_V046_B001">काञ्चनसीसरूपलोहयोरित्यर्थः । हस्ती गजः । बिडालो मार्जारः ।। 3.47.46।।</div><br/>
            </div>
            <div class="verse" type="shloka" id="RAM_k03_S047_V047">
                <div class="versetext" uvacha="Valmiki">यदन्तरं वायसवैनतेययोर्यदन्तरं मद्गुमयूरयोरपि।<br/> यदन्तरं हंसकगृध्रयोर्वनेतदन्तरं दाशरथेस्तवैव च॥ 3.47.47॥</div>
                <div class="vyakhya" id="RAM_k03_S047_V047_B001">मद्गुर्जलकाकः ।। 3.47.47 ।।</div><br/>
            </div>
            <div class="verse" type="shloka" id="RAM_k03_S047_V048">
                <div class="versetext" uvacha="Valmiki">तस्मिन् सहस्राक्षसमप्रभावे रामे स्थिते कार्मुकबाणपाणौ।<br/> हृतापि तेऽहं न जरां गमिष्ये आज्यं यथा मक्षिकयावगीर्णम्॥ 3.47.48॥</div>
                <div class="vyakhya" id="RAM_k03_S047_V048_B001">जरां जीर्णावस्थां सुखोदर्काम् । मक्षिकयाऽवगीर्णं भुक्तभाज्यं यथा तां नाशयति तद्वत् ।। 3.47.48 ।।</div><br/>
            </div>
            <div class="verse" type="shloka" id="RAM_k03_S047_V049">
                <div class="versetext" uvacha="Valmiki">इतीव तद्वाक्यमदुष्टभावा सुदुष्टमुक्त्वा रजनीचरं तम्।<br/> गात्रप्रकम्पाद् व्यथिता बभूववातोद्धता सा कदलीव तन्वी॥ 3.47.49</div>
                <div class="vyakhya" id="RAM_k03_S047_V049_B001">इतीवेत्येवम् । सुदुष्टमत्यन्तदुःखजनकं तत्पूर्वोक्तं वाक्यम् । वातोद्धता महावातप्रकम्प्यमाना ।। 3.47.49,50 ।।</div><br/>
            </div>
            <div class="verse" type="shloka" id="RAM_k03_S047_V050">
                <div class="versetext" uvacha="Valmiki">तां वेपमानामुपलक्ष्य सीतां स रावणो मृत्युसमप्रभावः।<br/> कुलं बलं नाम च कर्म चात्मनः समाचचक्षे भयकारणार्थम्॥ 3.47.50॥</div>
                <div class="vyakhya" id="RAM_k03_S047_V050_B001">इतीवेत्येवम् । सुदुष्टमत्यन्तदुःखजनकं तत्पूर्वोक्तं वाक्यम् । वातोद्धता महावातप्रकम्प्यमाना ।। 3.47.49,50 ।।</div><br/>
            </div>
            <div class="authorline">इत्यार्षे श्रीमद्रामायणे वल्मीकीय आदिकाव्ये आरण्यकाण्डे सप्तचत्वारिंशः सर्गः ॥ 47 ॥</div>
        </strong>
    </div>
</body>
</html>
        

            